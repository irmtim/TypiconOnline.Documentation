<?xml version="1.0" encoding="UTF-8"?>
<dayservice xmlns:xsi="http://www.w3.org/2001/XMLSchema-instance" xsi:noNamespaceSchemaLocation="../DaySchema.xsd">
	<name>
		<item language="cs-ru">Всеми́рное Воздви́жение Честна́го и Животворя́щаго Креста́.</item>
	</name>
	<mikrosesperinos>
		<kekragaria>
			<group ihos="1">
				<prosomoion self="false">
					<item language="cs-ru">Небе́сных чино́в.</item>
				</prosomoion>
				<ymnos>
					<text>
						<item language="cs-ru">Кре́ст возно́сится, / и де́мони прогоня́ются, / разбо́йник Еде́ма у́бо врата́ отверза́ет, / сме́рть умерщвля́ется и ны́не пуста́ яви́ся, / Христо́с велича́ется. / Те́м весели́теся, вси́ земноро́днии, / кля́тва разруши́ся.</item>
					</text>
				</ymnos>
				<ymnos>
					<text>
						<item language="cs-ru">Прииди́те, боголюби́вии вси́, / Кре́ст честны́й возноси́мый ви́дяще, / возвели́чим ку́пно и сла́ву дади́м / еди́ному Изба́вителю и Бо́гу, взыва́юще: / Распны́йся на дре́ве кре́стнем, / не пре́зри моля́щихся на́с.</item>
					</text>
				</ymnos>
				<ymnos>
					<text>
						<item language="cs-ru">Го́ресть дре́вле ослажда́я, Моисе́й / изба́ви Изра́иля, о́бразом Кре́ст пропису́я; / мы́ же, сего́ вси́ боже́ственно, ве́рнии, / та́инственно вообража́юще в сердца́х на́ших всегда́, / спаса́емся держа́вою его́.</item>
					</text>
				</ymnos>
			</group>
			<theotokion ihos="6">
				<prosomoion self="true"/>
				<ymnos>
					<text>
						<item language="cs-ru">Дне́сь са́д живо́тный от земны́х незаходи́мых не́др происхо́дит, на не́м пригвожде́ннаго Христа́ известву́ет Воскресе́ние, и воздвиза́емый рука́ми свяще́нническими, Того́ на небеса́ возвеща́ет возноше́ние, и́мже на́ше смеше́ние от е́же на зе́млю паде́ния на небесе́х жи́тельствует. Те́мже благода́рственне возопии́м: Го́споди, вознесы́йся на не́м и те́м совозне́с на́с, небе́сныя Твоея́ ра́дости сподо́би, я́ко Человеколю́бец.</item>
					</text>
				</ymnos>
			</theotokion>
		</kekragaria>
		<aposticha>
			<group ihos="2">
				<prosomoion self="false">
					<item language="cs-ru">До́ме Евфра́фов.</item>
				</prosomoion>
				<ymnos>
					<text>
						<item language="cs-ru">Водо́ю боготво́рною / и Кро́вию Твое́ю, Сло́ве, / све́тло Це́рковь украша́ется, / я́ко неве́ста, / Креста́ сла́ву пою́щи.</item>
					</text>
				</ymnos>
				<ymnos>
					<stihos>
						<item language="cs-ru">Возноси́те Го́спода Бо́га на́шего / и покланя́йтеся подно́жию но́гу Его́, я́ко свя́то е́сть.</item>
					</stihos>
					<text>
						<item language="cs-ru">Копие́ со кресто́м, / гво́зди и ина́я, / и́миже живоно́сное / Христо́во пригвозди́ся Те́ло, / вознося́ще, поклони́мся.</item>
					</text>
				</ymnos>
				<ymnos>
					<stihos>
						<item language="cs-ru">Бо́г же, Ца́рь на́ш пре́жде ве́ка, / соде́ла спасе́ние посреде́ земли́.</item>
					</stihos>
					<text>
						<item language="cs-ru">Егда́ Амали́ка / Моисе́й побежда́ше, / на высоту́ ру́це име́я / крестоявле́нно, / образова́ше Христо́ву Стра́сть пречи́стую.</item>
					</text>
				</ymnos>
			</group>
			<theotokion ihos="6">
				<ymnos>
					<text>
						<item language="cs-ru">Дне́сь Дре́во яви́ся, дне́сь ро́д евре́йский поги́бе, дне́сь ве́рными цари́ ве́ра явля́ется, и Ада́м дре́ва ра́ди испаде́, и па́ки Дре́вом де́мони вострепета́ша; Всеси́льне Го́споди, сла́ва Тебе́.</item>
					</text>
				</ymnos>
			</theotokion>
		</aposticha>
		<troparion>
			<group ihos="1">
				<ymnos>
					<text>
						<item language="cs-ru">Спаси́, Го́споди, лю́ди Твоя́ и благослови́ достоя́ние Твое́ на сопроти́вныя да́руя и Твое́ сохраня́я Кресто́м Твои́м жи́тельство.</item>
					</text>
				</ymnos>
			</group>
		</troparion>
	</mikrosesperinos>
	<esperinos>
		<kekragaria>
			<group ihos="6">
				<prosomoion self="false">
					<item language="cs-ru">Все́ отло́жше.</item>
				</prosomoion>
				<ymnos>
					<text>
						<item language="cs-ru">Кре́ст воздвиза́емь / на не́м Вознесе́ннаго / Стра́сть пречи́стую / пе́ти повелева́ет тва́ри все́й. / На то́м бо уби́в на́с уби́вшаго, / умерщвле́нныя оживи́л е́сть, / и удобри́, и на небесе́х жи́ти сподо́би, я́ко Милосе́рд, / премно́жеством бла́гости. / Те́м, ра́дующеся, / вознесе́м и́мя Его́, / и Того́ возвели́чим / кра́йнее снизхожде́ние.</item>
					</text>
				</ymnos>
				<ymnos>
					<text>
						<item language="cs-ru">Моисе́й предобрази́ тя, / ру́ки просте́р на высоту́, / и побежда́ше Амали́ка мучи́теля, / Кре́сте честны́й, ве́рных похвало́, / страда́льцев утвержде́ние, / апо́столов удобре́ние, / пра́ведных побо́рниче, / все́х преподо́бных спаси́телю. / Те́м, тя́ воздвиза́ема, / зря́щи тва́рь, весели́тся / и торжеству́ет, сла́вящи Христа́, / тобо́ю разстоя́щая собра́вшаго / кра́йнею бла́гостию.</item>
					</text>
				</ymnos>
				<ymnos>
					<text>
						<item language="cs-ru">Кре́сте пречестны́й, / его́же обстоя́т чи́ни Ангельстии, веселя́щеся, / дне́сь воздвиза́емь, / Боже́ственным манове́нием возно́сиши вся́ / окраде́нием сне́ди отгна́нныя / и в сме́рть попо́лзшияся. / Те́мже тя́ сердцы́ и устна́ми, / ве́рнии, лобыза́юще, / свяще́ние почерпа́ем, / возноси́те, вопию́ще, / Христа́, Преблага́го Бо́га, / и Того́ покланя́йтеся Боже́ственному подно́жию.</item>
					</text>
				</ymnos>
			</group>
			<theotokion ihos="2">
				<ymnos>
					<text>
						<item language="cs-ru">Прииди́те, вси́ язы́цы, благослове́нному дре́ву поклони́мся, и́мже бы́сть ве́чная пра́вда: пра́отца бо Ада́ма прельсти́вый дре́вом, Кресто́м прельща́ется, и па́дает низве́ржен паде́нием стра́нным, мучи́тельством одержа́вый ца́рское зда́ние; Кро́вию Бо́жиею я́д зми́ев отмыва́ется, и кля́тва разруши́ся осужде́ния пра́веднаго, непра́ведным судо́м Пра́веднику осужде́ну бы́вшу; Дре́вом бо подоба́ше дре́во исцели́ти и Стра́стию Безстра́стнаго, я́же на Дре́ве, разреши́ти стра́сти осужде́ннаго. Но сла́ва, Христе́ Царю́, е́же о на́с Твоему́ му́дрому смотре́нию, и́мже спа́сл еси́ все́х, я́ко Бла́г и Человеколю́бец.</item>
					</text>
				</ymnos>
			</theotokion>
		</kekragaria>
		<paroimies>
			<paroimia>
				<bookname>
					<item language="cs-ru">Исхо́да чте́ние.</item>
				</bookname>
				<stihos>
					<item language="cs-ru">Поя́т Моисе́й сы́ны Изра́илевы от мо́ря Чермна́го и веде́ ты́я в пусты́ню Су́р, и идя́ху три́ дни́ в пусты́ни, и не обрета́ху воды́, да бы́ша пи́ли. Приидо́ша же в Ме́рру и не можа́ху пи́ти воды́ из Ме́рры, горька́ бо бе́; сего́ ра́ди нарече́ся и́мя ме́сту тому́: го́ресть. И ропта́ху лю́дие на Моисе́я, глаго́люще: что́ пие́м? Возопи́ же Моисе́й ко Го́споду, и показа́ ему́ Госпо́дь дре́во, и вложи́ то́е в во́ду, и сладка́ бы́сть вода́. Та́мо положи́ ему́ Бо́г оправда́ния и суды́, и та́мо искуша́ше его́ и рече́: Аще слу́хом услы́шиши гла́с Го́спода Бо́га твоего́, и уго́дная пред Ни́м сотвори́ши, и внуши́ши за́поведи Его́, и сохрани́ши вся́ оправда́ния Его́, вся́ку боле́знь, ю́же наведо́х еги́птяном, не наведу́ на тя́. Аз бо е́смь Госпо́дь, исцеля́яй тя́. И приидо́ша во Ели́м, и бя́ху та́мо двана́десять исто́чников во́д, и се́дмьдесят сте́блий фи́никовых, и ополчи́шася та́мо при вода́х. И воздвиго́шася от Ели́ма, и прии́де ве́сь со́нм сыно́в Изра́илевых в пусты́ню Си́н, я́же е́сть между́ Ели́мом и между́ Си́ною.</item>
				</stihos>
			</paroimia>
			<paroimia>
				<bookname>
					<item language="cs-ru">При́тчей чте́ние.</item>
				</bookname>
				<stihos>
					<item language="cs-ru">Сы́не, не пренебрега́й наказа́ния Госпо́дня, ниже́ ослабева́й, от Него́ облича́емый. Его́же бо лю́бит Госпо́дь, наказу́ет, бие́т же вся́каго сы́на, его́же прие́млет. Блаже́н челове́к, и́же обре́те Прему́дрость, и сме́ртен, и́же уве́де ра́зум. Лу́чше бо Сию́ купова́ти, не́жели зла́та и сребра́ сокро́вища. Честне́йшая же е́сть ка́мений многоце́нных, не сопротивля́ется Ей ничто́же лука́вое, благоразу́мна е́сть все́м лю́бящим Ю, вся́кое же честно́е недосто́йно Ея́ е́сть. Долгота́ бо жития́ и ле́та жи́зни в десни́це Ея́. В шу́йце же Ея́ бога́тство и сла́ва, из у́ст Ея́ исхо́дит пра́вда, зако́н же и ми́лость на язы́це но́сит. Путие́ Ея́ — путие́ добры́, и вся́ стези́ Ея́ с ми́ром. Дре́во живота́ е́сть все́м держа́щимся Ея́ и восклоня́ющимся на Ню́, я́ко на Го́спода, тверда́.</item>
				</stihos>
			</paroimia>
			<paroimia>
				<bookname>
					<item language="cs-ru">Проро́чества Иса́иина чте́ние.</item>
				</bookname>
				<stihos>
					<item language="cs-ru">Сия́ глаго́лет Госпо́дь: отве́рзутся врата́ твоя́, Иерусали́ме, вы́ну де́нь и но́щь и не затворя́тся, е́же ввести́ к тебе́ си́лу язы́ков и цари́ и́х ведо́мыя. Язы́цы бо и ца́рие, и́же тебе́ не порабо́тают, поги́бнут, и язы́цы запусте́нием запусте́ют. И сла́ва Лива́нова к тебе́ прии́дет, в кипари́се, и пе́вке и ке́дре вку́пе, просла́вити ме́сто свято́е Мое́, и ме́сто но́г Мои́х просла́влю. И по́йдут к тебе́, боя́щеся, сы́нове смири́вших тя́ и прогне́вавших тя́ и покло́нятся следо́м но́г твои́х вси́ прогне́вавший тя́, и нарече́шися гра́д Госпо́день, Сио́н Свята́го Изра́илева, за е́же бы́ти тебе́ оста́влену и возненави́дену, и не бе́ помога́яй тебе́. И положу́ тя в ра́дость ве́чную, весе́лие родо́м родо́в. И иссе́ши млеко́ язы́ков, и бога́тство царе́й сне́си, и разуме́еши, я́ко Аз Госпо́дь, спаса́яй тя́ и избавля́яй тя́, Бо́г Изра́илев.</item>
				</stihos>
			</paroimia>
		</paroimies>
		<liti>
			<group ihos="1">
				<prosomoion self="true"/>
				<annotation>
					<item language="cs-ru">Андре́я Иерусали́мскаго</item>
				</annotation>
				<ymnos>
					<text>
						<item language="cs-ru">Дне́сь я́ко вои́стину святовеща́нный глаго́л Дави́дов коне́ц прия́т: се́ бо я́ве пречи́стых но́г Твои́х покланя́емся подно́жию, и на се́нь крилу́ Твое́ю наде́ющеся, Всеще́дрый, вопие́м Ти́: да зна́менается на на́с све́т лица́ Твоего́. Правосла́вных люде́й Твои́х ро́г вознеси́, честна́го Креста́ Твоего́ воздви́жением, Христе́ Многоми́лостиве.</item>
					</text>
				</ymnos>
				<ymnos>
					<text>
						<item language="cs-ru">Насажде́нное в Кра́ниеве ме́сте Дре́во су́щаго живота́, на не́мже соде́ла спасе́ние Преве́чный Ца́рь посреде́ земли́, возноси́мо дне́сь, освяща́ет ми́ра концы́, и обновля́ется воскресе́ния до́м. Ра́дуются Ангели на небеси́, и веселя́тся челове́цы на земли́, Дави́дски вопию́ще и глаго́люще: возноси́те Го́спода Бо́га на́шего и покланя́йтеся подно́жию но́гу Его́, я́ко свя́то е́сть, подая́й ми́ру ве́лию ми́лость.</item>
					</text>
				</ymnos>
				<ymnos>
					<text>
						<item language="cs-ru">Прообразу́я Кре́ст Тво́й, Христе́, патриа́рх Иа́ков, внуко́м благослове́ние да́руя, на глава́х премене́ны ру́ки сотвори́. Его́же, Спа́се, мы́ дне́сь вознося́ще, взыва́ем: да́руй побе́ды, я́ко Константи́ну одоле́ние.</item>
					</text>
				</ymnos>
			</group>
			<group ihos="2">
				<ymnos>
					<annotation>
						<item language="cs-ru">Феофа́ново</item>
					</annotation>
					<text>
						<item language="cs-ru">Боже́ственное сокро́вище, в земли́ скрыва́емо, Жизнода́вца Кре́ст, на небесе́х показа́ся царю́ благочести́вому и побе́ды на враги́ подписа́ние явля́ет разу́мно; его́же, ра́дуяся, ве́рою и любо́вию, боже́ственно восте́к к высоте́ зре́ния, тща́нием же того́ от земны́х не́др изнесе́, во избавле́ние ми́ра и спасе́ние ду́ш на́ших.</item>
					</text>
				</ymnos>
				<ymnos>
					<annotation>
						<item language="cs-ru">Киприа́ново</item>
					</annotation>
					<text>
						<item language="cs-ru">Ру́к премене́ние патриа́рха Иа́кова на благослове́ние ча́д, держа́вное Креста́ Твоего́ предъявля́ше зна́мение; его́же мы́ держа́ще тве́рда храни́теля, де́монския всемо́щно отго́ним полки́ и велиа́рову горды́ню в не́м низлага́ем, вражде́бнейшаго Амали́ка побежда́ем всегуби́тельную си́лу. Того́ и ны́не возноси́ма благочестивому́дренно, ве́рнии, во очище́ние грехо́в, Твое́й бла́гости, во многомножа́йшем гла́се вопию́ще, прино́сим: Го́споди, поми́луй, из Де́вы воплоти́выйся, уще́дри ру́к Твои́х, Бла́же, му́дрое созда́ние.</item>
					</text>
				</ymnos>
				<ymnos>
					<annotation>
						<item language="cs-ru">Льва́ Де́спота</item>
					</annotation>
					<text>
						<item language="cs-ru">Ты́ мо́й покро́в держа́вен еси́, трича́стный Кре́сте Христо́в, освяти́ мя си́лою твое́ю, да ве́рою и любо́вию покланя́юся и сла́влю тя́.</item>
					</text>
				</ymnos>
			</group>
			<group ihos="4">
				<ymnos>
					<text>
						<item language="cs-ru">Воспле́щем дне́сь пе́сненное торжество́ и све́тлым лице́м и язы́ком я́сно возопии́м: на́с ра́ди, Христе́, су́д прие́мый, и оплева́ния, и ра́ны, и червлени́цею оде́явыйся, и на Кре́ст возше́д, его́же ви́девше, со́лнце и луна́ све́т скры́ша, и стра́хом земля́ колеба́шеся, и заве́са церко́вная раздра́ся на дво́е. Ты́ и ны́не да́руй Кре́ст Тво́й честны́й на́м блюсти́теля и храни́теля и прогони́теля де́монов, я́ко да вси́, облобыза́юще, вопие́м ему́: спаси́ ны, Кре́сте, си́лою твое́ю, освяти́ ны све́тлостию твое́ю, честны́й Кре́сте, и укрепи́ ны воздви́жением твои́м, я́ко све́т на́м дарова́н еси́ и спасе́ние ду́ш на́ших.</item>
					</text>
				</ymnos>
				<ymnos>
					<annotation>
						<item language="cs-ru">Анато́лия</item>
					</annotation>
					<text>
						<item language="cs-ru">Светосия́нен звезда́ми о́браз предпоказа́, Кре́сте, побе́ду одоле́ния благочести́вому царю́ вели́кому, его́же ма́ти Еле́на изобре́тши, мироявле́нна сотвори́, и тя́ дне́сь воздви́жуще, ве́рных ли́цы, зове́м: просвети́ ны све́тлостию твое́ю, Кре́сте живоно́сный, освяти́ ны кре́постию твое́ю, всечестны́й Кре́сте, и утверди́ ны воздви́жением твои́м, воздвиза́емый ко ополче́нию враго́в.</item>
					</text>
				</ymnos>
			</group>
			<theotokion ihos="4">
				<annotation>
					<item language="cs-ru">Анато́лия</item>
				</annotation>
				<ymnos>
					<text>
						<item language="cs-ru">Честна́го Креста́, Христе́, де́йство прообрази́в Моисе́й, победи́ проти́внаго Амали́ка в пусты́ни Сина́йстей: егда́ бо простира́ше ру́це, Креста́ о́браз творя́, укрепля́хуся лю́дие; ны́не же веще́й сбытие́ в на́с испо́лнися, дне́сь Кре́ст воздвиза́ется, и де́мони бе́гают, дне́сь тва́рь вся́ от тли́ свободи́ся, вся́ бо Креста́ ра́ди возсия́ша на́м дарова́ния. Те́мже, ра́дующеся, вси́ припа́даем Тебе́, глаго́люще: я́ко возвели́чишася дела́ Твоя́, Го́споди, сла́ва Тебе́.</item>
					</text>
				</ymnos>
			</theotokion>
		</liti>
		<aposticha>
			<group ihos="5">
				<prosomoion self="true"/>
				<ymnos>
					<text>
						<item language="cs-ru">Ра́дуйся, живоно́сный Кре́сте, благоче́стия непобеди́мая побе́да, две́рь ра́йская, ве́рных утвержде́ние, Це́ркве огражде́ние, и́мже тля́ разори́ся и упраздни́ся, и попра́ся сме́ртная держа́ва, и вознесо́хомся от земли́ к небе́сным; ору́жие непобеди́мое, бесо́в сопротивобо́рче, сла́ва му́чеников, преподо́бных я́ко вои́стину удобре́ние, приста́нище спасе́ния, да́руяй ми́ру ве́лию ми́лость.</item>
					</text>
				</ymnos>
				<ymnos>
					<stihos>
						<item language="cs-ru">Возноси́те Го́спода Бо́га на́шего и покланя́йтеся подно́жию но́гу Его́, я́ко свя́то е́сть.</item>
					</stihos>
					<text>
						<item language="cs-ru">Ра́дуйся, Госпо́день Кре́сте, и́мже разреши́ся от кля́твы челове́чество, су́щия ра́дости зна́мение, прогоня́яй враги́ во твое́м воздви́жении, всече́стне. На́м помо́щниче, царе́й держа́во, кре́пость пра́ведных, свяще́нников благоле́пие, вообража́емый, и лю́тых избавля́яй, же́зл си́лы, и́мже пасе́мся, ору́жие ми́ра, его́же со стра́хом обстоя́т Ангели, Христа́ Боже́ственная сла́ва, подаю́щаго ми́ру ве́лию ми́лость.</item>
					</text>
				</ymnos>
				<ymnos>
					<stihos>
						<item language="cs-ru">Бо́г же, Ца́рь на́ш пре́жде ве́ка, соде́ла спасе́ние посреде́ земли́.</item>
					</stihos>
					<text>
						<item language="cs-ru">Ра́дуйся, слепы́х наста́вниче, немощны́х врачу́, воскресе́ние все́х уме́рших, воздви́гнувый ны́, во тлю́ па́дшия, Кре́сте честны́й, и́мже разруши́ся кля́тва, и процвете́ нетле́ние, и земни́и обожи́хомся, и диа́вол всеконе́чно низве́ржеся. Дне́сь воздвиза́ема тя́ ви́дяще рука́ми архиере́йскими, возно́сим Вознесе́ннаго посреде́ тебе́, и тебе́ покланя́емся, почерпа́юще бога́тно ве́лию ми́лость.</item>
					</text>
				</ymnos>
			</group>
			<theotokion ihos="8">
				<annotation>
					<item language="cs-ru">Иоа́нна Мона́ха</item>
				</annotation>
				<ymnos>
					<text>
						<item language="cs-ru">Его́же дре́вле Моисе́й прообразова́в собо́ю, Амали́ка низложи́в, победи́, и Дави́д песнопе́вец подно́жию Твоему́, вопия́, кла́нятися повелева́ше, Честно́му Кресту́ Твоему́, Христе́ Бо́же, дне́сь, гре́шнии, кла́няемся, устна́ми недосто́йными, Тя́ изво́лившаго пригвозди́тися на не́м, воспева́юще, мо́лимся: Го́споди, с разбо́йником Ца́рствия Твоего́ сподо́би на́с.</item>
					</text>
				</ymnos>
			</theotokion>
		</aposticha>
		<troparion>
			<group ihos="1">
				<ymnos>
					<text>
						<item language="cs-ru">Спаси́, Го́споди, лю́ди Твоя́ и благослови́ достоя́ние Твое́ на сопроти́вныя да́руя и Твое́ сохраня́я Кресто́м Твои́м жи́тельство.</item>
					</text>
				</ymnos>
			</group>
		</troparion>
	</esperinos>
	<orthros>
		<sed_1kathisma>
			<group ihos="6">
				<ymnos>
					<text>
						<item language="cs-ru">То́кмо водрузи́ся дре́во, Христе́, Креста́ Твоего́, основа́ния поколеба́шася сме́рти, Го́споди. Его́же бо пожре́ жела́нием а́д, отпусти́ тре́петом; яви́л еси́ на́м спасе́ние Твое́, Святы́й, и славосло́вим Тя́, Сы́не Бо́жий, поми́луй на́с.</item>
					</text>
				</ymnos>
			</group>
			<theotokion ihos="1">
				<prosomoion self="false">
					<item language="cs-ru">Ка́мени запеча́тану</item>
				</prosomoion>
				<ymnos>
					<text>
						<item language="cs-ru">Креста́ Твоего́ дре́ву покланя́емся, Человеколю́бче, я́ко на не́м пригвозди́лся еси́, Животе́ все́х. Ра́й отве́рзл еси́, Спа́се, ве́рою прише́дшему Ти́ разбо́йнику, и сла́дости сподо́бися, испове́даяся Тебе́: помяни́ мя, Го́споди. Приими́, я́коже о́наго, и на́с, зову́щих: согреши́хом вси́, благоутро́бием Твои́м не пре́зри на́с.</item>
					</text>
				</ymnos>
			</theotokion>
		</sed_1kathisma>
		<sed_2kathisma>
			<group ihos="6">
				<ymnos>
					<text>
						<item language="cs-ru">Дне́сь проро́ческое испо́лнися сло́во: се́ бо покланя́емся на ме́сто, иде́же стоя́ша но́ги Твоя́, Го́споди. И Дре́во спасе́ния прие́мше, грехо́вных страсте́й свобо́ду получи́хом, моли́твами Богоро́дицы, Еди́не Человеколю́бче.</item>
					</text>
				</ymnos>
			</group>
			<theotokion ihos="8">
				<prosomoion self="false">
					<item language="cs-ru">Повеле́нное та́йно</item>
				</prosomoion>
				<ymnos>
					<text>
						<item language="cs-ru">Прообража́ше та́инственно дре́вле Иису́с Нави́н Креста́ о́браз, егда́ ру́це простре́ крестови́дно, Спа́се мо́й, и ста́ со́лнце, до́ндеже враги́ низложи́, противостоя́щия Тебе́, Бо́гу; ны́не бо за́йде, на Кресте́ Тя зря́, и держа́ву сме́ртную разруши́в, ве́сь ми́р совоздви́гл еси́.</item>
					</text>
				</ymnos>
			</theotokion>
		</sed_2kathisma>
		<sed_polyeleos>
			<group ihos="8">
				<prosomoion self="false">
					<item language="cs-ru">Повеле́нное та́йно</item>
				</prosomoion>
				<ymnos>
					<text>
						<item language="cs-ru">В раи́ мя пре́жде дре́во обнажи́, о вкуше́нии вра́г принося́ умерщвле́ние, Креста́ же дре́во, живота́ одея́ние челове́ком нося́, водрузи́ся на земли́, и ми́р ве́сь испо́лнися вся́кия ра́дости. Его́же зря́ще возвыша́ема, Бо́гу ве́рою, лю́дие, согла́сно возопии́м: испо́лнь сла́вы до́м Тво́й.</item>
					</text>
				</ymnos>
			</group>
			<theotokion ihos="8">
				<prosomoion self="false">
					<item language="cs-ru">Повеле́нное та́йно</item>
				</prosomoion>
				<ymnos>
					<text>
						<item language="cs-ru">В раи́ мя пре́жде дре́во обнажи́, о вкуше́нии вра́г принося́ умерщвле́ние, Креста́ же дре́во, живота́ одея́ние челове́ком нося́, водрузи́ся на земли́, и ми́р ве́сь испо́лнися вся́кия ра́дости. Его́же зря́ще возвыша́ема, Бо́гу ве́рою, лю́дие, согла́сно возопии́м: испо́лнь сла́вы до́м Тво́й.</item>
					</text>
				</ymnos>
			</theotokion>
		</sed_polyeleos>
		<prokeimenon ihos="4">
			<stihos>
				<item language="cs-ru">Ви́деша вси́ концы́ земли́ / спасе́ние Бо́га на́шего.</item>
			</stihos>
			<stihos>
				<item language="cs-ru">Воспо́йте Го́сподеви пе́снь но́ву, я́ко ди́вна сотвори́ Госпо́дь.</item>
			</stihos>
		</prokeimenon>
		<evangelion>
			<part number="42" bookname="Ин"/>
		</evangelion>
		<sticheron_50 ihos="6">
			<ymnos>
				<text>
					<item language="cs-ru">Кре́сте Христо́в, христиа́н упова́ние, заблу́ждших наста́вниче, обурева́емых приста́нище, в бра́нех побе́да, вселе́нныя утвержде́ние, неду́жных врачу́, ме́ртвых воскресе́ние, поми́луй на́с.</item>
				</text>
			</ymnos>
		</sticheron_50>
		<kanones>
			<kanonas ihos="8">
				<acrostic>
					<item language="cs-ru">Кресту́, наде́явся, пе́ние отрыга́ю</item>
				</acrostic>
				<odes>
					<odi number="1">
						<troparion kind="irmos">
							<text>
								<item language="cs-ru">Кре́ст начерта́в, Моисе́й впря́мо жезло́м Чермно́е пресече́, Изра́илю пешеходя́щу; то́же обра́тно фарао́новым колесни́цам, уда́рив, совокупи́, вопреки́ написа́в непобеди́мое ору́жие. Те́м Христу́ пои́м, Бо́гу на́шему, я́ко просла́вися.</item>
							</text>
						</troparion>
						<troparion>
							<text>
								<item language="cs-ru">Образ дре́вле Моисе́й пречи́стыя Стра́сти в себе́ само́м прообрази́, свяще́нных среде́ стоя́: Кре́ст же вообрази́в, просте́ртыми побе́ду дла́ньми воздви́же, держа́ву погуби́в Амали́ка всегуби́теля. Те́м Христу́ пои́м, Бо́гу на́шему, я́ко просла́вися.</item>
							</text>
						</troparion>
						<troparion>
							<text>
								<item language="cs-ru">Возложи́ Моисе́й на столпе́ врачевство́, тлетвори́ваго избавле́ние и ядови́таго угрызе́ния, и дре́ву о́бразом Креста́ по земли́ пресмыка́ющагося зми́я привяза́, лука́вный в се́м обличи́в вре́д. Те́м Христу́ пои́м, Бо́гу на́шему, я́ко просла́вися.</item>
							</text>
						</troparion>
						<troparion>
							<text>
								<item language="cs-ru">Показа́ не́бо Креста́ побе́ду благоче́стия держа́телю и царю́ богому́дру, враго́в в не́мже злосе́рдных низложи́ся свире́пство, ле́сть же преврати́ся, и ве́ра распростре́ся земны́м конце́м Боже́ственная. Те́м Христу́ пои́м, Бо́гу на́шему, я́ко просла́вися.</item>
							</text>
						</troparion>
						<troparion kind="katavasia">
							<text>
								<item language="cs-ru">Кре́ст начерта́в, Моисе́й впря́мо жезло́м Чермно́е пресече́, Изра́илю пешеходя́щу; то́же обра́тно фарао́новым колесни́цам, уда́рив, совокупи́, вопреки́ написа́в непобеди́мое ору́жие. Те́м Христу́ пои́м, Бо́гу на́шему, я́ко просла́вися.</item>
							</text>
						</troparion>
					</odi>
					<odi number="3">
						<troparion kind="irmos">
							<text>
								<item language="cs-ru">Же́зл во о́браз та́йны прие́млется, прозябе́нием бо предразсужда́ет свяще́нника; неплодя́щей же пре́жде Це́ркви, ны́не процвете́ Дре́во Креста́, в держа́ву и утвержде́ние.</item>
							</text>
						</troparion>
						<troparion>
							<text>
								<item language="cs-ru">Яко испусти́, ударя́емь, во́ду краесеко́мый, непокори́вым лю́дем и жестосе́рдым, богозва́нныя проявля́ше Це́ркве та́инство, ея́же Кре́ст держа́ва и утвержде́ние.</item>
							</text>
						</troparion>
						<troparion>
							<text>
								<item language="cs-ru">Ре́бром пречи́стым, копие́м прободе́нным, вода́ с Кро́вию истече́, обновля́ющая Заве́т и омыва́тельная греха́; ве́рных бо Кре́ст похвала́ и царе́й держа́ва и утвержде́ние.</item>
							</text>
						</troparion>
						<troparion kind="katavasia">
							<text>
								<item language="cs-ru">Же́зл во о́браз та́йны прие́млется, прозябе́нием бо предразсужда́ет свяще́нника; неплодя́щей же пре́жде Це́ркви, ны́не процвете́ Дре́во Креста́, в держа́ву и утвержде́ние.</item>
							</text>
						</troparion>
					</odi>
					<odi number="4">
						<troparion kind="irmos">
							<text>
								<item language="cs-ru">Услы́шах, Го́споди, смотре́ния Твоего́ та́инство, разуме́х дела́ Твоя́ и просла́вих Твое́ Божество́.</item>
							</text>
						</troparion>
						<troparion>
							<text>
								<item language="cs-ru">Горькоро́дныя преложи́ дре́вом Моисе́й исто́чники в пусты́ни дре́вле, Кресто́м ко благоче́стию язы́ков проявля́я преложе́ние.</item>
							</text>
						</troparion>
						<troparion>
							<text>
								<item language="cs-ru">Глубине́ вне́дривый секу́щую издаде́ Иорда́н дре́ву, Кресто́м и креще́нием сече́ние ле́сти зна́менуя.</item>
							</text>
						</troparion>
						<troparion>
							<text>
								<item language="cs-ru">Свяще́нно ополча́ются четвероча́стнии лю́дие, предходя́ще о́бразом свиде́тельства ски́нии, крестообра́зными чи́нми прославля́еми.</item>
							</text>
						</troparion>
						<troparion>
							<text>
								<item language="cs-ru">Чу́дно простира́емь, со́лнечныя лучи́ испуща́ше Кре́ст, и пове́даша небеса́ сла́ву Бо́га на́шего.</item>
							</text>
						</troparion>
						<troparion kind="katavasia">
							<text>
								<item language="cs-ru">Услы́шах, Го́споди, смотре́ния Твоего́ та́инство, разуме́х дела́ Твоя́ и просла́вих Твое́ Божество́.</item>
							</text>
						</troparion>
					</odi>
					<odi number="5">
						<troparion kind="irmos">
							<text>
								<item language="cs-ru">О, треблаже́нное Дре́во, на не́мже распя́ся Христо́с, Ца́рь и Госпо́дь, и́мже паде́ дре́вом прельсти́вый, Тобо́ю прельсти́вся, Бо́гу пригвозди́вшуся пло́тию, подаю́щему ми́р душа́м на́шим.</item>
							</text>
						</troparion>
						<troparion>
							<text>
								<item language="cs-ru">Тебе́, приснопе́тое дре́во, на не́мже простре́ся Христо́с, Еде́м храня́щее обраща́ющееся ору́жие, Кре́сте, устыде́ся: стра́шный же херуви́м уступи́, на тебе́ пригвожде́нному Христу́, подаю́щему ми́р душа́м на́шим.</item>
							</text>
						</troparion>
						<troparion>
							<text>
								<item language="cs-ru">Подзе́мных си́лы проти́вныя Креста́ страша́тся начерта́ема зна́мения на возду́се, по нему́же хо́дят небе́сных и земноро́дных ро́ди, коле́на преклоня́юще Христу́, подаю́щему ми́р душа́м на́шим.</item>
							</text>
						</troparion>
						<troparion>
							<text>
								<item language="cs-ru">Заря́ми нетле́нными я́влься Боже́ственный Кре́ст омраче́нным язы́ком, заблужде́нным в пре́лести, Боже́ственный све́т облиста́в, усвоя́ет на не́м пригвожде́нному Христу́, подаю́щему ми́р душа́м на́шим.</item>
							</text>
						</troparion>
						<troparion kind="katavasia">
							<text>
								<item language="cs-ru">О, треблаже́нное Дре́во, на не́мже распя́ся Христо́с, Ца́рь и Госпо́дь, и́мже паде́ дре́вом прельсти́вый, Тобо́ю прельсти́вся, Бо́гу пригвозди́вшуся пло́тию, подаю́щему ми́р душа́м на́шим.</item>
							</text>
						</troparion>
					</odi>
					<odi number="6">
						<troparion kind="irmos">
							<text>
								<item language="cs-ru">Во́днаго зве́ря во утро́бе дла́ни Ио́на крестови́дно распросте́р, спаси́тельную стра́сть прообража́ше я́ве; те́м, тридне́вен изше́д, преми́рное Воскресе́ние прописа́ше, пло́тию пригвожде́ннаго Христа́ Бо́га, и тридне́вным Воскресе́нием ми́р просве́щшаго.</item>
							</text>
						</troparion>
						<troparion>
							<text>
								<item language="cs-ru">Ста́ростию преклони́вся и неду́гом отягче́н, испра́вися Иа́ков, ру́це премени́в, де́йствие явля́я жизноно́снаго Креста́: и́бо ве́тхость зако́ннаго сено́внаго писа́ния новописа́, на се́м пло́тию пригвозди́выйся Бо́г, и душегуби́тельный неду́г ле́сти отгна́.</item>
							</text>
						</troparion>
						<troparion>
							<text>
								<item language="cs-ru">На ю́ныя возложи́в дла́ни боже́ственный Изра́иль, крестови́дно главы́ явля́ше, я́ко старе́йшая сла́ва, законослужи́тели лю́дие. Те́мже, подмне́вся та́ко испрельсти́тися, не измени́ жизноно́снаго о́браза: превзы́дут бо лю́дие Христо́вы Бо́жии новоутвержде́ннии, вопия́ху, Кресто́м огражда́еми.</item>
							</text>
						</troparion>
						<troparion kind="katavasia">
							<text>
								<item language="cs-ru">Во́днаго зве́ря во утро́бе дла́ни Ио́на крестови́дно распросте́р, спаси́тельную стра́сть прообража́ше я́ве; те́м, тридне́вен изше́д, преми́рное Воскресе́ние прописа́ше, пло́тию пригвожде́ннаго Христа́ Бо́га, и тридне́вным Воскресе́нием ми́р просве́щшаго.</item>
							</text>
						</troparion>
					</odi>
					<odi number="7">
						<troparion kind="irmos">
							<text>
								<item language="cs-ru">Безу́мное веле́ние мучи́теля злочести́ваго лю́ди поколеба́, ды́шущее преще́ние и злохуле́ние богоме́рзкое; оба́че три́ о́троки не устраши́ я́рость зве́рская, ни о́гнь снеда́яй, но, противоды́шущу росоно́сному Ду́ху, со огне́м су́ще, поя́ху: препе́тый отцев и на́с Бо́же, благослове́н еси́.</item>
							</text>
						</troparion>
						<troparion>
							<text>
								<item language="cs-ru">От дре́ва вкуси́в, пе́рвый в челове́цех, в тле́ние всели́ся: отверже́нием бо жи́зни безче́стнейшим осуди́вся, всему́ ро́ду телотле́нен не́кий яко вре́д неду́га преподаде́; но, обре́тше, земноро́днии, воззва́ние кре́стным дре́вом, зове́м: препе́тый отце́в и на́с Бо́же, благослове́н еси́.</item>
							</text>
						</troparion>
						<troparion>
							<text>
								<item language="cs-ru">Разруши́ повеле́ние Бо́жие преслуша́ние, и дре́во принесе́ сме́рть челове́ком, е́же неблаговре́менно прича́стно бы́вшее: во утвержде́ние же зело́ честна́го. Отту́ду жи́зни дре́во возбраня́емо бе́, е́же разбо́йнику злоуме́ршу отве́рзе, благоразу́мно зову́щу: препе́тый отце́в и на́с Бо́же, благослове́н еси́.</item>
							</text>
						</troparion>
						<troparion>
							<text>
								<item language="cs-ru">Жезла́ объе́млет кра́й Ио́сифова, бу́дущая зря́, Изра́иль, ца́рствия держа́вное, я́ко возъиму́ществит пресла́вный Кре́ст, проявля́я: се́й бо царе́й победоно́сная похвала́, и све́т ве́рою зову́щим: препе́тый отце́в и на́с Бо́же, благослове́н еси́.</item>
							</text>
						</troparion>
						<troparion kind="katavasia">
							<text>
								<item language="cs-ru">Безу́мное веле́ние мучи́теля злочести́ваго лю́ди поколеба́, ды́шущее преще́ние и злохуле́ние богоме́рзкое; оба́че три́ о́троки не устраши́ я́рость зве́рская, ни о́гнь снеда́яй, но, противоды́шущу росоно́сному Ду́ху, со огне́м су́ще, поя́ху: препе́тый отцев и на́с Бо́же, благослове́н еси́.</item>
							</text>
						</troparion>
					</odi>
					<odi number="8">
						<troparion kind="irmos">
							<text>
								<item language="cs-ru">Благослови́те, о́троцы, Тро́ицы равночи́сленнии, Соде́теля Отца́ Бо́га, по́йте снизше́дшее Сло́во, и о́гнь в ро́су претво́ршее и превозноси́те все́м жи́знь подава́ющаго Ду́ха Всесвята́го во ве́ки.</item>
							</text>
						</troparion>
						<troparion>
							<text>
								<item language="cs-ru">Воздвиза́ему дре́ву, окропле́ну Кро́вию вопло́щшагося Сло́ва Бо́га, по́йте, небе́сныя си́лы; земны́х воззва́ние пра́зднующе, лю́дие, поклони́теся Христо́ву Кресту́, и́мже ми́ру воста́ние во ве́ки.</item>
							</text>
						</troparion>
						<troparion>
							<text>
								<item language="cs-ru">Земноро́днии, дла́ньми, строи́телие благода́ти, Кре́ст, на не́мже стоя́ше Христо́с Бо́г, возноси́те священноле́пно и копие́, Бо́жия Сло́ва Те́ло пробо́дшее, да ви́дят язы́цы вси́ спасе́ние Бо́жие, сла́вяще Его́ во ве́ки.</item>
							</text>
						</troparion>
						<troparion>
							<text>
								<item language="cs-ru">Боже́ственным судо́м предъизбра́ннии, весели́теся, христиа́нстии ве́рнии ца́рие, хвали́теся победоно́сным ору́жием, прие́мше от Бо́га Кре́ст честны́й: в се́м бо коле́на бра́ней, де́рзости и́щуще, разсыпа́ются во ве́ки.</item>
							</text>
						</troparion>
						<troparion kind="katavasia">
							<text>
								<item language="cs-ru">Благослови́те, о́троцы, Тро́ицы равночи́сленнии, Соде́теля Отца́ Бо́га, по́йте снизше́дшее Сло́во, и о́гнь в ро́су претво́ршее и превозноси́те все́м жи́знь подава́ющаго Ду́ха Всесвята́го во ве́ки.</item>
							</text>
						</troparion>
					</odi>
					<odi number="9">
						<troparion kind="irmos">
							<stihos>
								<item language="cs-ru">Велича́й, душе́ моя́, пречестны́й Кре́ст Госпо́день.</item>
							</stihos>
							<text>
								<item language="cs-ru">Та́ин еси́, Богоро́дице, ра́й, невозде́ланно возрасти́вший Христа́, Имже кре́стное живоно́сное на земли́ насади́ся Дре́во. Те́м, ны́не возноси́му, покланя́ющеся Ему́, Тя́ велича́ем.</item>
							</text>
						</troparion>
						<troparion>
							<stihos>
								<item language="cs-ru">Велича́й, душе́ моя́, пречестны́й Кре́ст Госпо́день.</item>
							</stihos>
							<text>
								<item language="cs-ru">Да возра́дуются древа́ дубра́вная вся́, освяти́вшуся естеству́ и́х, от Него́же изнача́ла насади́шася, Христу́ распросте́ршуся на Дре́ве. Те́м, ны́не возноси́му, покланя́ющеся Ему́, Тя́ велича́ем.</item>
							</text>
						</troparion>
						<troparion>
							<stihos>
								<item language="cs-ru">Велича́й, душе́ моя́, пречестны́й Кре́ст Госпо́день.</item>
							</stihos>
							<text>
								<item language="cs-ru">Свяще́нный воста́ ро́г и глава́ все́м богому́дрым — Кре́ст, и́мже гре́шных мы́сленно стира́ются ро́ги вси́; те́м, ны́не возноси́му, покланя́ющеся ему́, Тя́ велича́ем.</item>
							</text>
						</troparion>
						<troparion kind="irmos">
							<stihos>
								<item language="cs-ru">Велича́й, душе́ моя́, животворя́щаго Креста́ Госпо́дня воздви́жение.</item>
							</stihos>
							<text>
								<item language="cs-ru">Сне́дию дре́ва ро́ду прибы́вшая сме́рть Кресто́м упраздни́ся дне́сь, и́бо прама́терняя всеро́дная кля́тва разруши́ся Прозябе́нием Чи́стыя Богома́тере, Юже вся́ си́лы небе́сныя велича́ют.</item>
							</text>
						</troparion>
						<troparion>
							<stihos>
								<item language="cs-ru">Велича́й, душе́ моя́, животворя́щаго Креста́ Госпо́дня воздви́жение.</item>
							</stihos>
							<text>
								<item language="cs-ru">Го́рести уби́йственныя, я́же от дре́ва, не оста́вив, Го́споди, Кресто́м бо сию́ соверше́нно истреби́л еси́. Сего́ ра́ди и дре́вом услади́ иногда́ го́ресть во́д Ме́рры: прообразу́ющее Креста́ де́йство, е́же вся́ си́лы небе́сныя велича́ют.</item>
							</text>
						</troparion>
						<troparion>
							<stihos>
								<item language="cs-ru">Велича́й, душе́ моя́, животворя́щаго Креста́ Госпо́дня воздви́жение.</item>
							</stihos>
							<text>
								<item language="cs-ru">Непреста́нно гружа́емыя мра́ком пра́отца, Го́споди, Кресто́м возвы́сил еси́ дне́сь. Яко бо ле́стию весьма́ неудержа́нно естество́ преднизведе́ся, всеро́дне ны́ па́ки испра́ви све́т Креста́ Твоего́, его́же, ве́рнии, велича́ем.</item>
							</text>
						</troparion>
						<troparion>
							<stihos>
								<item language="cs-ru">Велича́й, душе́ моя́, животворя́щаго Креста́ Госпо́дня воздви́жение.</item>
							</stihos>
							<text>
								<item language="cs-ru">Да о́браз пока́жеши ми́ру покланя́емый, Го́споди, Креста́, во все́х я́ко пресла́вный, на небесе́х изобрази́л еси́, све́том безме́рным озаре́н, царю́ всеору́жие непобеди́мое. Те́м Тя́ вся́ си́лы небе́сныя велича́ют.</item>
							</text>
						</troparion>
						<troparion kind="katavasia">
							<text>
								<item language="cs-ru">Та́ин еси́, Богоро́дице, ра́й, невозде́ланно возрасти́вший Христа́, Имже кре́стное живоно́сное на земли́ насади́ся Дре́во. Те́м, ны́не возноси́му, покланя́ющеся Ему́, Тя́ велича́ем.</item>
							</text>
						</troparion>
						<troparion kind="katavasia">
							<text>
								<item language="cs-ru">Сне́дию дре́ва ро́ду прибы́вшая сме́рть Кресто́м упраздни́ся дне́сь, и́бо прама́терняя всеро́дная кля́тва разруши́ся Прозябе́нием Чи́стыя Богома́тере, Юже вся́ си́лы небе́сныя велича́ют.</item>
							</text>
						</troparion>
					</odi>
				</odes>
			</kanonas>
		</kanones>
		<sedalen_kanonas>
			<group ihos="4">
				<prosomoion self="false">
					<item language="cs-ru">Ско́ро предвари́</item>
				</prosomoion>
				<ymnos>
					<text>
						<item language="cs-ru">В тебе́, треблаже́нне и жизнода́вче Кре́сте, лю́дие учрежда́ющеся, спра́зднуют с невеще́ственными ли́ки, чи́ни архиере́йстии благогове́йно воспева́ют, мно́жество же мона́шествующих и по́стников покланя́ются, Христа́ же распе́ншагося вси́ сла́вим.</item>
					</text>
				</ymnos>
			</group>
		</sedalen_kanonas>
		<kontakia>
			<kontakion ihos="4">
				<prosomoion self="true"/>
				<ymnos>
					<item language="cs-ru">Вознесы́йся на Кре́ст во́лею, тезоимени́тому Твоему́ но́вому жи́тельству щедро́ты Твоя́ да́руй, Христе́ Бо́же, возвесели́ си́лою Твое́ю побе́ды дая́ на́м на сопоста́ты, посо́бие иму́щу Твое́, ору́жие ми́ра непобеди́мую побе́ду.</item>
				</ymnos>
				<ikos>
					<item language="cs-ru">Иже до тре́тияго небесе́ восхище́н бы́сть в ра́й, и глаго́лы слы́шав неизрече́нныя и боже́ственныя, и́хже не ле́ть язы́ки (челове́ческими) глаго́лати, что́ Гала́том пи́шет, я́ко рачи́телие писа́ний прочто́сте и позна́сте: мне́, глаго́лет, хвали́тися да не бу́дет, то́кмо во еди́ном Кресте́ Госпо́дни, на не́мже страда́в, уби́ стра́сти. Того́ у́бо и мы́ изве́стно да держи́м, Кре́ст Госпо́день, хвалу́ вси́: е́сть бо на́м спаси́тельное сие́ Дре́во, ору́жие ми́ра, непобеди́мая побе́да.</item>
				</ikos>
			</kontakion>
		</kontakia>
		<exapostilarion>
			<ymnos>
				<prosomoion self="false">
					<item language="cs-ru">Ученико́м</item>
				</prosomoion>
				<text>
					<item language="cs-ru">Кре́ст — храни́тель всея́ вселе́нныя, Кре́ст — красота́ Це́ркве, Кре́ст — царе́й держа́ва, Кре́ст — ве́рных утвержде́ние, Кре́ст — Ангелов сла́ва и де́монов я́зва.</item>
				</text>
			</ymnos>
			<theotokion>
				<prosomoion self="false">
					<item language="cs-ru">Жены́, услы́шите</item>
				</prosomoion>
				<text>
					<item language="cs-ru">Кре́ст воздвиза́ется дне́сь, и ми́р освяща́ется: Иже бо со Отце́м сидя́й и Ду́хом Святы́м, на се́м ру́це распростре́, ми́р ве́сь привлече́ к Твоему́, Христе́, позна́нию; и́же у́бо на Тя́ наде́ющияся боже́ственныя сподо́би сла́вы.</item>
				</text>
			</theotokion>
		</exapostilarion>
		<ainoi>
			<group ihos="8">
				<prosomoion self="true"/>
				<ymnos>
					<text>
						<item language="cs-ru">О, пресла́внаго чудесе́, / живоно́сный са́д, / Кре́ст пресвяты́й / на высоту́ возноси́мь явля́ется дне́сь. / Славосло́вят вси́ концы́ земни́и, / устраша́ются де́монския полки́. / О, каковы́й да́р земны́м дарова́ся! / Имже, Христе́, спаси́ ду́ши на́ша, / я́ко еди́н Благоутро́бен.</item>
					</text>
				</ymnos>
				<ymnos>
					<text>
						<item language="cs-ru">О, пресла́внаго чудесе́, / я́ко гро́зд, испо́лнен живота́, / понесы́й Вы́шняго, / от земли́ воздвиза́емь Кре́ст ви́дится дне́сь, / и́мже вси́ к Бо́гу привлеко́хомся, / и поже́рта бы́сть до конца́ сме́рть. / О, Дре́во пречестно́е, / и́мже восприя́хом во Еде́ме безсме́ртную пи́щу, / Христа́ сла́вяще!</item>
					</text>
				</ymnos>
				<ymnos>
					<text>
						<item language="cs-ru">О, пресла́внаго чудесе́, / широта́ Креста́ и долгота́ / небеси́ равна́ е́сть, / я́ко Боже́ственною благода́тию освяща́ет вся́ческая. / О се́м язы́цы ва́рварстии побежда́ются, / о се́м ски́птры царе́й утвержда́ются. / О, боже́ственныя ле́ствицы, / е́юже восхо́дим на небеса́, / вознося́ще в пе́снех Христа́ Го́спода!</item>
					</text>
				</ymnos>
			</group>
			<theotokion ihos="6">
				<ymnos>
					<text>
						<item language="cs-ru">Днесь происхо́дит Кре́ст Госпо́день, и ве́рнии прие́млют того́ жела́нием, и взе́млют исцеле́ния души́ же и те́ла и вся́кия боле́зни. Сего́ целу́им ра́достию и стра́хом: стра́хом, греха́ ра́ди, я́ко недосто́йни су́ще; ра́достию же, спасе́ния ра́ди, е́же подае́т ми́ру на то́м пригвозди́выйся Христо́с Бо́г, име́яй ве́лию ми́лость.</item>
					</text>
				</ymnos>
			</theotokion>
		</ainoi>
		<aposticha>
			<group ihos="2">
				<prosomoion self="true"/>
				<ymnos>
					<text>
						<item language="cs-ru">Прииди́те, ве́рнии, Животворя́щему Дре́ву поклони́мся, на не́мже Христо́с, Ца́рь сла́вы, во́лею ру́це распросте́р, вознесе́ на́с на пе́рвое блаже́нство, я́же пре́жде вра́г сла́стию укра́д, изгна́ны от Бо́га сотвори́. Прииди́те, ве́рнии, Дре́ву поклони́мся, и́мже сподо́бихомся неви́димых вра́г сокруши́ти главы́. Прииди́те, вся́ оте́чествия язы́ков, Кре́ст Госпо́день пе́сньми почти́м: ра́дуйся, Кре́сте, па́дшаго Ада́ма соверше́нное избавле́ние, о тебе́ бо ве́рнейшии ца́рие на́ши хва́лятся, я́ко твое́ю си́лою исма́ильтеския лю́ди держа́вно покаря́юще. Тя́ ны́не со стра́хом христиа́не целу́юще, на тебе́ пригвозди́вшагося Бо́га сла́вим, глаго́люще: Го́споди, на то́м пригвозди́выйся, поми́луй на́с, я́ко Бла́г и Человеколю́бец.</item>
					</text>
				</ymnos>
			</group>
			<group ihos="5">
				<prosomoion self="true"/>
				<ymnos>
					<text>
						<item language="cs-ru">Прииди́те, лю́дие, пресла́вное чу́до ви́дяще, Креста́ си́ле поклони́мся: я́ко дре́во в раи́ сме́рть прозябе́, сие́ же жи́знь процвете́, безгре́шнаго иму́щее пригвожде́нна Го́спода. От Него́же, вси́ язы́цы, нетле́ние взе́млюще, зове́м: Иже Кресто́м сме́рть упраздни́вый, и на́с свободи́вый, сла́ва Тебе́.</item>
					</text>
				</ymnos>
				<ymnos>
					<text>
						<item language="cs-ru">Гла́с проро́к Твои́х, Иса́ии и Дави́да, испо́лнися, Бо́же, глаго́лющий: прии́дут вси́ язы́цы, Го́споди, и покло́нятся пред Тобо́ю. Се́ бо лю́дие, и́же Твоея́, Бла́же, благода́ти напо́лнишася, во дво́рех Твои́х Иерусали́ма. Кре́ст претерпе́вый за ны́, и Воскресе́нием Твои́м животворя́й, сохрани́ и спаси́ ны.</item>
					</text>
				</ymnos>
			</group>
			<group ihos="6">
				<prosomoion self="true"/>
				<ymnos>
					<text>
						<item language="cs-ru">Четвероконе́чный ми́р дне́сь освяща́ется, четвероча́стному воздвиза́ему Твоему́ Кресту́, Христе́ Бо́же на́ш; те́м враго́в сокруша́ем ро́ги. Ве́лий еси́, Го́споди, и ди́вен в де́лех Твои́х, сла́ва Тебе́.</item>
					</text>
				</ymnos>
				<ymnos>
					<text>
						<item language="cs-ru">Проро́ков гла́си Дре́во свято́е предвозвести́ша, и́мже дре́вния свободи́ся кля́твы сме́ртныя Ада́м, тва́рь же, дне́сь возноси́му тому́, совозвыша́ет гла́с, от Бо́га прося́щи бога́тыя ми́лости; но, еди́ный в благоутро́бии, безме́рный Влады́ко, очище́ние бу́ди на́м и спаси́ ду́ши на́ша.</item>
					</text>
				</ymnos>
			</group>
			<group ihos="8">
				<prosomoion self="true"/>
				<ymnos>
					<text>
						<item language="cs-ru">Гла́с проро́ка Твоего́ Моисе́я, Бо́же, испо́лнися, глаго́ляй: у́зрите Живо́т ва́ш, ви́сящь пред очесы́ ва́шими. Дне́сь Кре́ст воздвиза́ется, и ми́р от ле́сти свобожда́ется, дне́сь Христо́во Воскресе́ние обновля́ется, и концы́ земли́ ра́дуются, в кимва́лех Дави́дски пе́снь Тебе́ принося́ще и глаго́люще: соде́лал еси́ спасе́ние посреде́ земли́, Бо́же, Кре́ст и Воскресе́ние; и́хже ра́ди на́с спа́сл еси́, Бла́же и Человеколю́бче, Всеси́льне Го́споди, сла́ва Тебе́.</item>
					</text>
				</ymnos>
			</group>
			<group ihos="8">
				<ymnos>
					<text>
						<item language="cs-ru">Дне́сь Влады́ка тва́ри и Госпо́дь сла́вы на Кресте́ пригвожда́ется и в ре́бра пробода́ется. Же́лчи и о́цта вкуша́ет сла́дость церко́вная. Венце́м от те́рния облага́ется, покрыва́яй не́бо о́блаки. Оде́ждею облачи́тся поруга́ния, и зауша́ется бре́нною руко́ю, руко́ю созда́вый челове́ка. По плеще́ма бие́н быва́ет, одева́яй не́бо о́блаки. Заплева́ния и ра́ны прие́млет, поноше́ния и зауше́ния, и вся́ терпи́т мене́ ра́ди осужде́ннаго, Изба́витель мо́й и Бо́г, да спасе́т ми́р от пре́лести, я́ко Благоутро́бен.</item>
					</text>
				</ymnos>
			</group>
			<theotokion ihos="8">
				<ymnos>
					<text>
						<item language="cs-ru">Дне́сь неприкоснове́нный существо́м, прикоснове́н мне́ быва́ет, и стра́ждет стра́сти свобожда́яй мя́ от страсте́й; све́т подава́яй слепы́м, от беззако́нных усте́н оплева́ется, и дае́т плещи́ за плене́нныя на ра́ны. Сего́ Чи́стая Де́ва и Ма́ти на Кресте́ зря́щи, боле́зненно веща́ше: увы́ Мне́, Ча́до Мое́, что́ сие́ сотвори́л еси́? Кра́сный добро́тою па́че все́х челове́к, бездыха́нный и беззра́чный явля́ешися, не име́я ви́да, ниже́ добро́ты. Увы́ Мне́, Мо́й Све́те, не могу́ спя́ща зре́ти Тя́, утро́бою уязвля́юся, и лю́тое ору́жие се́рдце Мое́ прохо́дит. Воспева́ю Твоя́ стра́сти, покланя́юся благоутро́бию Твоему́, Долготерпели́ве, Го́споди, сла́ва Тебе́!</item>
					</text>
				</ymnos>
			</theotokion>
		</aposticha>
	</orthros>
	<leitourgia>
		<antiphones>
			<antiphon ihos="2">
				<chorus>
					<item language="cs-ru">Моли́твами Богоро́дицы, Спа́се, спаси́ на́с.</item>
				</chorus>
				<stihos>
					<item language="cs-ru">Бо́же, Бо́же мо́й, вонми́ ми, вску́ю оста́вил мя́ еси́?</item>
				</stihos>
				<stihos>
					<item language="cs-ru">Дале́че от спасе́ния моего́ словеса́ грехопаде́ний мои́х.</item>
				</stihos>
				<stihos>
					<item language="cs-ru">Бо́же мо́й, воззову́ во дни́, и не услы́шиши, и в нощи́, и не в безу́мие мне́.</item>
				</stihos>
				<stihos>
					<item language="cs-ru">Ты́ же во святе́м живе́ши, Хвало́ Изра́илева.</item>
				</stihos>
			</antiphon>
			<antiphon ihos="2">
				<chorus>
					<item language="cs-ru">Спаси́ ны, Сы́не Бо́жий, пло́тию распны́йся, пою́щия Ти́: аллилу́ия.</item>
				</chorus>
				<stihos>
					<item language="cs-ru">Вску́ю, Бо́же, отри́нул ны́ еси́ до конца́?</item>
				</stihos>
				<stihos>
					<item language="cs-ru">Помяни́ со́нм Тво́й, его́же стяжа́л еси́ испе́рва.</item>
				</stihos>
				<stihos>
					<item language="cs-ru">Гора́ Сио́н сия́, в не́йже всели́лся еси́.</item>
				</stihos>
				<stihos>
					<item language="cs-ru">Бо́г же, Ца́рь на́ш, пре́жде ве́ка соде́ла спасе́ние посреде́ земли́.</item>
				</stihos>
			</antiphon>
			<antiphon ihos="1">
				<chorus>
					<item language="cs-ru">Спаси́, Го́споди, лю́ди Твоя́ и благослови́ достоя́ние Твое́, побе́ды на сопроти́вныя да́руя и Твое́ сохраня́я Кресто́м Твои́м жи́тельство.</item>
				</chorus>
				<stihos>
					<item language="cs-ru">Госпо́дь воцари́ся, да гне́ваются лю́дие.</item>
				</stihos>
				<stihos>
					<item language="cs-ru">Госпо́дь воцари́ся, да гне́ваются лю́дие, седя́й на херуви́мех, да подви́жится земля́.</item>
				</stihos>
				<stihos>
					<item language="cs-ru">Госпо́дь в Сио́не вели́к и высо́к е́сть над все́ми людьми́.</item>
				</stihos>
				<stihos>
					<item language="cs-ru">Поклони́теся Го́сподеви во дворе́ святе́м Его́.</item>
				</stihos>
			</antiphon>
		</antiphones>
		<input_verse>
			<item language="cs-ru">Возноси́те Го́спода Бо́га на́шего и покланя́йтеся подно́жию но́гу Его́, я́ко свя́то е́сть.</item>
		</input_verse>
		<prokeimenon ihos="7">
			<stihos>
				<item language="cs-ru">Возноси́те Го́спода Бо́га на́шего / и покланя́йтеся подно́жию но́гу Его́, я́ко свя́то е́сть.</item>
			</stihos>
			<stihos>
				<item language="cs-ru">Госпо́дь воцари́ся, да гне́ваются лю́дие.</item>
			</stihos>
		</prokeimenon>
		<apostles>
			<part number="125"/>
		</apostles>
		<alleluia ihos="1">
			<stihos>
				<item language="cs-ru">Помяни́ со́нм Тво́й, его́же стяжа́л еси́ испе́рва.</item>
			</stihos>
			<stihos>
				<item language="cs-ru">Бо́г же, Ца́рь на́ш пре́жде ве́ка, соде́ла спасе́ние посреде́ земли́.</item>
			</stihos>
		</alleluia>
		<evangelion>
			<part number="60" bookname="Ин"/>
		</evangelion>
		<kinonik>
			<item language="cs-ru">Зна́менася на на́с све́т лица́ Твоего́, Го́споди.</item>
		</kinonik>
	</leitourgia>
</dayservice>
