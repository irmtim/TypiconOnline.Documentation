<?xml version="1.0" encoding="UTF-8"?>
<dayservice xmlns:xsi="http://www.w3.org/2001/XMLSchema-instance" xsi:noNamespaceSchemaLocation="file:///E:/Programming/Documentation/TypiconOnline.Documentation/XML/DaySchema.xsd">
	<name>
		<item language="cs-ru">Свята́го великому́ченика Ники́ты.</item>
	</name>
	<esperinos>
		<kekragaria>
			<group ihos="1">
				<prosomoion self="false">
					<item language="cs-ru">Небе́сных чино́в</item>
				</prosomoion>
				<ymnos>
					<text>
						<item language="cs-ru">Благочести́вым всеору́жием оде́явся, / побо́рник яви́лся еси́ Христа́ Всецаря́, / Ники́тo страстоте́рпче, / я́коже дре́вле Гедео́н всекре́пкий, / иноплеме́нных полки́ низложи́в / до́блественным твои́м дерзнове́нием.</item>
					</text>
				</ymnos>
				<ymnos>
					<text>
						<item language="cs-ru">Иноплеме́ннаго, му́чениче, пора́товал еси́ / всеси́льною ве́рою Спа́совою, богому́дре, / претерпе́вый стра́сти. / Те́м му́дре ва́рвары обрати́л еси́ / ко Творцу́ и Влады́це все́х, / и сла́вят Его́ благочести́во.</item>
					</text>
				</ymnos>
				<ymnos>
					<text>
						<item language="cs-ru">Нача́тки, му́чениче, от ва́рвар Христу́ сла́ву принесы́й, / яви́лся еси́ страда́лец богоглаго́ливый, / у́мер за Тро́ицу, / те́м я́вственно и вене́ц восприя́л еси́, / и, я́ко свети́ло, сия́еши боголе́пно / в ми́ре, достосла́вне.</item>
					</text>
				</ymnos>
			</group>
			<doxastichon ihos="6">
				<annotation>
					<item language="cs-ru">Феофа́ново</item>
				</annotation>
				<ymnos>
					<text>
						<item language="cs-ru">Свети́льника му́чеников тя́ позна́хом, Ники́то, Христо́в страда́льче: ты́ бо, су́щаго на земли́ досто́инства сла́ву оста́вив и оте́ческое безбо́жие возненави́дев, бо́ги и́х сокруши́л еси́ и победи́тельно ва́рвары посрами́л еси́, за Христа́ му́ченичество испове́дания испо́лнил еси́ и во́ин небе́снаго Бо́га бы́л еси́. О на́с моли́ся Благоде́телю все́х, е́же уще́дрити и спасти́ ду́ши на́ша.</item>
					</text>
				</ymnos>
			</doxastichon>
		</kekragaria>
		<aposticha>
			<doxastichon ihos="8">
				<ymnos>
					<text>
						<item language="cs-ru">Побе́ды тезоимени́т показа́лся еси́, му́чениче всече́стне Ники́то, в по́двизе пропове́дав Христа́ Бо́га на́шего, и пред цари́ и мучи́тели того́ испове́дал еси́. Те́м не преста́й моля́ся о ми́ре ми́ра, и христолюби́вых царе́х, и о все́х, па́мять твою́ соверша́ющих ве́рно, Еди́ному Человеколю́бцу, изба́вити вся́каго гне́ва.</item>
					</text>
				</ymnos>
			</doxastichon>
		</aposticha>
		<troparion>
			<group ihos="4">
				<ymnos>
					<text>
						<item language="cs-ru">Му́ченик Тво́й, Го́споди, Ники́та во страда́нии свое́м вене́ц прия́т нетле́нный от Тебе́, Бо́га на́шего: име́яй бо кре́пость Твою́, мучи́телей низложи́, сокруши́ и де́монов немощны́я де́рзости. Того́ моли́твами спаси́ ду́ши на́ша.</item>
					</text>
				</ymnos>
				<ymnos>
					<text>
						<item language="cs-ru">Кре́ст Христо́в, я́ко не́кое ору́жие, усе́рдно восприи́м, и к боре́нию враго́в прите́кл еси́, и, за Христа́ пострада́в, последи́ огне́м свяще́нную твою́ ду́шу Го́споду пре́дал еси́, отону́дуже и даро́в исцеле́ния от Него́ сподо́бился еси́ прия́ти, великому́чениче Ники́то. Моли́ Христа́ Бо́га спасти́ся душа́м на́шим.</item>
					</text>
				</ymnos>
			</group>
		</troparion>
	</esperinos>
	<orthros>
		<kanones>
			<kanonas ihos="4">
				<name>
					<item language="cs-ru">Канон святому</item>
				</name>
				<acrostic>
					<item language="cs-ru">Побе́ды тя́ пою́ тезоимени́таго, Ники́ту.</item>
				</acrostic>
				<stihos>
					<item language="cs-ru">Святый великомучениче Никито, моли Бога о нас.</item>
				</stihos>
				<odes>
					<odi number="1">
						<troparion kind="irmos">
							<text>
								<item language="cs-ru">Мо́ря чермну́ю пучи́ну невла́жными стопа́ми дре́вний пешеше́ствовав Изра́иль, крестообра́зными Моисе́овыма рука́ма Амали́кову си́лу в пусты́ни победи́л е́сть</item>
							</text>
						</troparion>
						<troparion>
							<text>
								<item language="cs-ru">Умертви́в пло́ти моея́ мудрова́ние, у́м озари́ просвети́тельною све́тлостию, твое́ воспе́ти торжество́, я́ко победи́тель всеизя́щнейш, умоля́я, о Ники́то, Христа́.</item>
							</text>
						</troparion>
						<troparion>
							<text>
								<item language="cs-ru">Яд от страсте́й бы́вший отложи́в, ра́ны претерпе́л еси́ кре́пце и в ри́зу че́стну страда́льчески оде́ялся еси́, от твои́х крове́й истка́нную.</item>
							</text>
						</troparion>
						<troparion>
							<text>
								<item language="cs-ru">Но́в же и чу́ден яви́л еси́ пу́ть страда́ния, за ны́ на Дре́ве пригвозди́вся: нача́ло бо бы́л еси́ му́чеников, Влады́ко, испове́дания и кре́пости.</item>
							</text>
						</troparion>
						<troparion kind="theotokion">
							<text>
								<item language="cs-ru">Две́рь я́же к на́м Твоего́, Го́споди, снизше́ствия, Восто́к, и Со́лнце, и Све́т та́инственно Тя́ нарица́ем, преесте́ственно просия́, сугу́ба естество́м, Человеколю́бца.</item>
							</text>
						</troparion>
					</odi>
					<odi number="3">
						<troparion kind="irmos">
							<text>
								<item language="cs-ru">Весели́тся о Тебе́ Це́рковь Твоя́, Христе́, зову́щи: Ты́ моя́ кре́пость, Го́споди, и прибе́жище, и утвержде́ние.</item>
							</text>
						</troparion>
						<troparion>
							<text>
								<item language="cs-ru">Тве́рдостию души́ мучи́тельская преще́ния претерпе́л еси́, му́чениче Христо́в сла́вне, Боже́ственною си́лою возмога́емь.</item>
							</text>
						</troparion>
						<troparion>
							<text>
								<item language="cs-ru">Пло́ти твоея́ расточе́ния и уде́с отсече́ния претерпе́в, му́чениче Христо́в всехва́льне, твою́ ду́шу приобре́л еси́.</item>
							</text>
						</troparion>
						<troparion>
							<text>
								<item language="cs-ru">Весели́тся о тебе́ му́чеников Христо́вых собра́ние, па́мять твою́ дне́сь соверша́ему ви́дяще.</item>
							</text>
						</troparion>
						<troparion kind="theotokion">
							<text>
								<item language="cs-ru">Мари́е, чи́стое де́вства и честно́е селе́ние, лю́тыя стру́пы моего́ се́рдца исцели́.</item>
							</text>
						</troparion>
					</odi>
					<odi number="4">
						<troparion kind="irmos">
							<text>
								<item language="cs-ru">Вознесе́на Тя́ ви́девши Це́рковь на Кресте́, Со́лнце пра́ведное, ста́ в чи́не свое́м, досто́йно взыва́ющи: сла́ва си́ле Твое́й, Го́споди.</item>
							</text>
						</troparion>
						<troparion>
							<text>
								<item language="cs-ru">Иску́плен кро́вию Влады́чнею, страда́лец Ники́та свою́ кро́вь, ра́дуяся, прино́сит Христу́, те́мже, закала́емь, — сла́ва Тебе́, Бо́же мо́й, — вопия́ше.</item>
							</text>
						</troparion>
						<troparion>
							<text>
								<item language="cs-ru">Разжига́емь раче́нием Влады́чним, и́дольский, му́чениче, попра́л еси́ пла́мень и всю́ де́монскую кре́пость, зовы́й Созда́телю: сла́ва си́ле Твое́й, Го́споди.</item>
							</text>
						</troparion>
						<troparion>
							<text>
								<item language="cs-ru">Наслажда́яся Госпо́дним виде́нием и Того́ све́тлостию насыща́яся, му́ченик, стражда́, не ощуща́ше и, ра́дуяся, зва́ше: сла́ва си́ле Твое́й, Го́споди.</item>
							</text>
						</troparion>
						<troparion kind="theotokion">
							<text>
								<item language="cs-ru">Украша́емо разли́чным светоли́тием не́бо одушевле́нное Твое́, Царя́ ца́рствующих, Христе́, Де́ва Пречи́стая, ны́не я́ко Богоро́дица сла́вится.</item>
							</text>
						</troparion>
					</odi>
					<odi number="5">
						<troparion kind="irmos">
							<text>
								<item language="cs-ru">Ты́, Го́споди, мо́й Све́т, в ми́р прише́л еси́, Све́т Святы́й, обраща́яй из мра́чна неве́дения ве́рою воспева́ющия Тя́.</item>
							</text>
						</troparion>
						<troparion>
							<text>
								<item language="cs-ru">Кто́ мо́жет изрещи́ твои́х, Ники́то, натрижне́ний, всехва́льне, венцы́, я́же дарова́ тебе́ Христо́с, за Него́ пострада́вшу?</item>
							</text>
						</troparion>
						<troparion>
							<text>
								<item language="cs-ru">Му́ченицы, на земли́ по́двиги сконча́вше, небе́сное в высоча́йших от Тебе́, Жизнода́вче, воздая́ние прия́ша.</item>
							</text>
						</troparion>
						<troparion>
							<text>
								<item language="cs-ru">Ны́не сия́еши, я́ко свети́ло, о Ники́то всехва́льне, cве́т вторы́й быва́еши, Cве́ту вели́кому сла́вно предстоя́.</item>
							</text>
						</troparion>
						<troparion kind="theotokion">
							<text>
								<item language="cs-ru">Све́т безле́тный на́м, подле́тен бы́вшь, родила́ еси́, Богома́ти, су́щим во тме́ жития́, и ми́р ве́сь просвети́ла еси́.</item>
							</text>
						</troparion>
					</odi>
					<odi number="6">
						<troparion kind="irmos">
							<text>
								<item language="cs-ru">Пожру́ Ти со гла́сом хвале́ния, Го́споди, Це́рковь вопие́т Ти́, от бесо́вския кро́ве очи́щшися, ра́ди ми́лости от ре́бр Твои́х исте́кшею кро́вию.</item>
							</text>
						</troparion>
						<troparion>
							<text>
								<item language="cs-ru">Вожделе́в добро́ты Созда́вшаго, сла́вне, и отту́ду сия́ния прие́мь, му́чениче, впери́лся еси́ и, о сме́рти небре́г, Тому́ приступи́л еси́.</item>
							</text>
						</troparion>
						<troparion>
							<text>
								<item language="cs-ru">Теку́щих по́мыслом прие́м целому́дренным, неистощи́мая, му́чениче, предче́ствовав, те́ло твое́ му́кам, о Ники́то, c весе́лием, ра́дуяся, преда́л еси́.</item>
							</text>
						</troparion>
						<troparion kind="theotokion">
							<text>
								<item language="cs-ru">Яко я́блоко в дубра́ве еди́ну тя́ обре́т, и чисте́йший кри́н, и удо́льный цве́т, о Богома́ти, Жени́х мы́сленный в Тя́ всели́ся.</item>
							</text>
						</troparion>
					</odi>
					<odi number="7">
						<troparion kind="irmos">
							<text>
								<item language="cs-ru">В пещи́ авраа́мстии о́троцы перси́дстей, любо́вию благоче́стия па́че, не́жели пла́менем, опаля́еми, взыва́ху: благослове́н еси́ в хра́ме сла́вы Твоея́, Го́споди.</item>
							</text>
						</troparion>
						<troparion>
							<text>
								<item language="cs-ru">Ны́не непристу́пною заре́ю осия́емь, му́чениче, пою́щия ны́не тво́й пра́здник све́том твои́м просвети́, — благослове́н еси́, Бо́же мо́й, — зовы́й, — и Го́споди.</item>
							</text>
						</troparion>
						<troparion>
							<text>
								<item language="cs-ru">Преудиви́шася твоему́ му́жеству во́инства Ангельская, блаже́нне, зря́ще терпели́вно стра́ждуща тя́ и глаго́люща: благослове́н еси́, Бо́же все́х и Го́споди.</item>
							</text>
						</troparion>
						<troparion kind="theotokion">
							<text>
								<item language="cs-ru">С вы́шним ликостоя́нием безпло́тный, — ра́дуйся, Богоро́дице Чи́стая, — Гаврии́л, веселя́ся, зовя́ше Ти́, — благослове́на Ты́ в жена́х еси́, Всенепоро́чная Влады́чице.</item>
							</text>
						</troparion>
					</odi>
					<odi number="8">
						<troparion kind="irmos">
							<text>
								<item language="cs-ru">Ру́це распросте́р, Дании́л, льво́в зия́ния в ро́ве затче́; о́гненную же си́лу угаси́ша, доброде́телию препоя́савшеся, благоче́стия рачи́тели, о́троцы, взыва́юще: благослови́те, вся́ дела́ Госпо́дня, Го́спода.</item>
							</text>
						</troparion>
						<troparion>
							<text>
								<item language="cs-ru">Всеце́лу же́ртву и прия́тну тебе́ сама́го прине́сл еси́, му́чениче непобеди́ме, и всепло́дие бы́л еси́ благово́нно Влады́це твоему́, распе́ншемуся на́с ра́ди, с весе́лием вопия́: благослови́те, вся́ дела́ Госпо́дня, Го́спода.</item>
							</text>
						</troparion>
						<troparion>
							<text>
								<item language="cs-ru">Зако́нне, я́ко боже́ственный хра́брник, вра́жия полки́ низврати́в, досто́йне прия́л еси́ вене́ц побе́ды неувяда́ющий от жизноно́сныя Десни́цы, Ейже ны́не предстои́ши, воспева́я: благослови́те, вся́ дела́ Госпо́дня, Го́спода.</item>
							</text>
						</troparion>
						<troparion>
							<text>
								<item language="cs-ru">Возлюби́л еси́ безме́рно Христа́ и Того́ Кро́ви твою́ кро́вь примеси́л еси́, и раздробля́емь ра́нами, и разли́чно убива́емь. Ему́же и ны́не, я́ко подо́бник, сца́рствуеши, вопия́: благослови́те, вся́ дела́ Госпо́дня, Го́спода.</item>
							</text>
						</troparion>
						<troparion kind="theotokion">
							<text>
								<item language="cs-ru">Скве́рну естества́ на́шего, Христа́ ро́ждши Еди́наго Пречи́стаго, я́ве отмы́ла еси́, Чи́стая, Богоро́дице Всенепоро́чная, и херуви́м и серафи́м была́ еси́ превы́шше, вопию́щих: благослови́те, вся́ дела́ Госпо́дня, Го́спода.</item>
							</text>
						</troparion>
					</odi>
					<odi number="9">
						<troparion kind="irmos">
							<text>
								<item language="cs-ru">Ка́мень нерукосе́чный от несеко́мыя горы́, Тебе́, Де́во, краеуго́льный отсече́ся — Христо́с, совокупи́вый разстоя́щаяся естества́. Те́м, веселя́щеся, Тя́, Богоро́дице, велича́ем.</item>
							</text>
						</troparion>
						<troparion>
							<text>
								<item language="cs-ru">Всего́ мене́ сама́го тебе́ приношу́, богоблаже́нне Ники́то, да обря́щу тя́ предста́теля ко Влады́це, спаса́ти могу́ща от вся́каго обстоя́ния, и спасе́ния Боже́ственнаго хода́тая.</item>
							</text>
						</troparion>
						<troparion>
							<text>
								<item language="cs-ru">Свиде́тель и́стинно бы́л еси́ и́стины, страстоте́рпче, Ипоста́сней и честне́й ны́не Истине, ра́дуяся, предстои́ши, по́двигов натрижне́ния со дерзнове́нием прие́мля.</item>
							</text>
						</troparion>
						<troparion>
							<text>
								<item language="cs-ru">Ко приста́нищу ти́хому приста́в, почи́ от боле́зней и венцено́сец лику́еши в раи́ с му́ченики Христо́выми. Те́м тя́ ны́не, я́ко богопросла́вленна, вси́ досто́йно сла́вим.</item>
							</text>
						</troparion>
						<troparion kind="theotokion">
							<text>
								<item language="cs-ru">Зако́нов есте́ственных кроме́ Законода́вца рaжда́еши, пло́ть бы́вша невра́щно за благоутро́бие неизрече́нное, Благослове́нная Чи́стая, во дву́х существа́х познава́ема.</item>
							</text>
						</troparion>
					</odi>
				</odes>
			</kanonas>
		</kanones>
		<sedalen_kanonas>
			<group ihos="4">
				<prosomoion self="false">
					<item language="cs-ru">Вознесы́йся.</item>
				</prosomoion>
				<ymnos>
					<text>
						<item language="cs-ru">Непобеди́мь яви́вся во́ин, ва́рварския ко́зни победи́л еси́ и, пострада́в, сла́вне, крепча́йше по́лк пора́товал eси́ неви́димых враго́в, те́м и диади́му прия́л еси́ побе́ды, о на́с моля́ся не преста́й, блаже́нне Ники́то, ве́рою пою́щих тя́.</item>
					</text>
				</ymnos>
			</group>
		</sedalen_kanonas>
		<kontakia>
			<kontakion ihos="2">
				<prosomoion self="false">
					<item language="cs-ru">Вы́шних ища́.</item>
				</prosomoion>
				<ymnos>
					<item language="cs-ru">Пре́лести посе́к держа́ву стоя́нием твои́м и побе́ды прии́м вене́ц во страда́льчествех твои́х, со Ангелы, сла́вне, ра́дуешися, Ники́то тезоимени́тe, с ни́ми Христа́ Бо́га моля́ непреста́нно о все́х на́с.</item>
				</ymnos>
				<ikos>
					<item language="cs-ru">Зна́ние Твое́ вложи́в души́ мое́й, очи́сти мо́й по́мысл и Твои́х за́поведей де́лателя, Спа́се, покажи́, да возмогу́ победи́ти страсте́й мои́х ра́зная привоста́ния, победи́тельную по́честь прие́м безстра́стия, моли́твами Твоего́ до́бляго страстоте́рпца Ники́ты, Человеколю́бче: и́бо са́м на́с воспомина́ти того́ в па́мяти его́ созва́, моля́ся непреста́нно о все́х на́с.</item>
				</ikos>
			</kontakion>
		</kontakia>
		<exapostilarion>
			<ymnos>
				<prosomoion self="false">
					<item language="cs-ru">Жены́, услы́шите.</item>
				</prosomoion>
				<text>
					<item language="cs-ru">Ору́жием честна́го Твоего́ Креста́ огради́вся, страстоте́рпец Тво́й, Сло́ве, проти́вныя си́лы кре́пко препобеди́, и мучи́тели посрами́, и за Тя́ пострада́, и с Тобо́ю, Христе́ мо́й, Всецарю́, Ники́та ца́рствует.</item>
				</text>
			</ymnos>
		</exapostilarion>
		<aposticha>
			<doxastichon ihos="6">
				<ymnos>
					<text>
						<item language="cs-ru">Дне́сь вселе́нная вся́ страстоте́рпца ра́дуется страда́нием, и Христо́ва Це́рковь, цве́ты украша́ема, му́чениче Христо́в, вопие́т ти́: уго́дниче Христо́в и предста́телю тепле́йший, не преста́й моля́ся о рабе́х твои́х.</item>
					</text>
				</ymnos>
			</doxastichon>
		</aposticha>
	</orthros>
	<leitourgia>
		<makarismi>
			<odi number="6" count="4"/>
		</makarismi>
		<prokeimenon ihos="7">
			<stihos>
				<item language="cs-ru">Возвесели́тся пра́ведник о Го́споде, и упова́ет на Него́.</item>
			</stihos>
			<stihos>
				<item language="cs-ru">Услы́ши, Бо́же, гла́с мо́й, внегда́ моли́ти ми ся к Тебе́.</item>
			</stihos>
		</prokeimenon>
		<apostles>
			<part number="292"/>
		</apostles>
		<alleluia ihos="4">
			<stihos>
				<item language="cs-ru">Пра́ведник, я́ко фи́никс процвете́т, я́ко ке́др, и́же в Лива́не, умно́жится.</item>
			</stihos>
			<stihos>
				<item language="cs-ru">Насажде́ни в дому́ Госпо́дни, во дво́рех Бо́га на́шего процвету́т.</item>
			</stihos>
		</alleluia>
		<evangelion>
			<part number="36" bookname="Мф"/>
		</evangelion>
		<kinonik>
			<item language="cs-ru">В па́мять ве́чную бу́дет пра́ведник, от слу́ха зла́ не убои́тся.</item>
		</kinonik>
	</leitourgia>
</dayservice>
