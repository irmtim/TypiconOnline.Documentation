<?xml version="1.0" encoding="UTF-8"?>
<day xmlns:xsi="http://www.w3.org/2001/XMLSchema-instance" xsi:noNamespaceSchemaLocation="file:///C:/Users/%d0%9c%d0%be%d0%bd%d0%b0%d1%81%d1%82%d1%8b%d1%80%d1%8c/Documents/programming/XML/DaySchema.xsd">
	<dayelement>
		<name>
			<cs-ru>Попразднство Воздвижения Креста.</cs-ru>
		</name>
		<esperinos>
			<kekragaria>
				<group ihos="5">
					<prosomoion self="true"/>
					<ymnos>
						<text>
							<cs-ru>Ра́дуйся, живоно́сный Кре́сте, благоче́стия непобеди́мая побе́да, две́рь ра́йская, ве́рных утвержде́ние, Це́ркве огражде́ние, и́мже тля́ разори́ся и упраздни́ся, и попра́ся сме́ртная держа́ва, и вознесо́хомся от земли́ к небе́сным; ору́жие непобеди́мое, бесо́в сопротивобо́рче, сла́ва му́чеников, преподо́бных я́ко вои́стину удобре́ние, приста́нище спасе́ния, да́руяй ми́ру ве́лию ми́лость.</cs-ru>
						</text>
					</ymnos>
					<ymnos>
						<text>
							<cs-ru>Ра́дуйся, Госпо́день Кре́сте, и́мже разреши́ся от кля́твы челове́чество, су́щия ра́дости зна́мение, прогоня́яй враги́ во твое́м воздви́жении, всече́стне. На́м помо́щниче, царе́й держа́во, кре́пость пра́ведных, свяще́нников благоле́пие, вообража́емый, и лю́тых избавля́яй, же́зл си́лы, и́мже пасе́мся, ору́жие ми́ра, его́же со стра́хом обстоя́т Ангели, Христа́ Боже́ственная сла́ва, подаю́щаго ми́ру ве́лию ми́лость.</cs-ru>
						</text>
					</ymnos>
					<ymnos>
						<text>
							<cs-ru>Ра́дуйся, слепы́х наста́вниче, немощны́х врачу́, воскресе́ние все́х уме́рших, воздви́гнувый ны́, во тлю́ па́дшия, Кре́сте честны́й, и́мже разруши́ся кля́тва, и процвете́ нетле́ние, и земни́и обожи́хомся, и диа́вол всеконе́чно низве́ржеся. Дне́сь воздвиза́ема тя́ ви́дяще рука́ми архиере́йскими, возно́сим Вознесе́ннаго посреде́ тебе́, и тебе́ покланя́емся, почерпа́юще бога́тно ве́лию ми́лость.</cs-ru>
						</text>
					</ymnos>
				</group>
				<theotokion ihos="6">
					<ymnos>
						<text>
							<cs-ru>Проро́ков гла́си Дре́во свято́е предвозвести́ша, и́мже дре́вния свободи́ся кля́твы сме́ртныя Ада́м, тва́рь же, дне́сь возноси́му тому́, совозвыша́ет гла́с, от Бо́га прося́щи бога́тыя ми́лости; но, еди́ный в благоутро́бии, безме́рный Влады́ко, очище́ние бу́ди на́м и спаси́ ду́ши на́ша.</cs-ru>
						</text>
					</ymnos>
				</theotokion>
			</kekragaria>
			<prokeimenon ihos="7">
				<stihos>
					<cs-ru>Бо́г на́ш на небеси́ и на земли́, / вся́, ели́ка восхоте́, сотвори́.</cs-ru>
				</stihos>
				<stihos>
					<cs-ru>Во исхо́де Изра́илеве от Еги́пта, до́му Иа́ковля, из люде́й ва́рвар, бы́сть Иуде́я святы́ня его́.</cs-ru>
				</stihos>
				<stihos>
					<cs-ru>Мо́ре ви́де и побеже́, Иорда́н возврати́ся вспя́ть.</cs-ru>
				</stihos>
				<stihos>
					<cs-ru>Что́ ти е́сть, мо́ре, я́ко побе́гло еси́? И тебе́, Иорда́не, я́ко возврати́лся еси́ вспя́ть?</cs-ru>
				</stihos>
			</prokeimenon>
			<aposticha>
				<group ihos="6">
					<prosomoion>
						<cs-ru>Все́ отло́жше</cs-ru>
					</prosomoion>
					<ymnos>
						<text>
							<cs-ru>Кре́ст воздвиза́емь / на не́м Вознесе́ннаго / Стра́сть пречи́стую / пе́ти повелева́ет тва́ри все́й. / На то́м бо уби́в на́с уби́вшаго, / умерщвле́нныя оживи́л е́сть, / и удобри́, и на небесе́х жи́ти сподо́би, я́ко Милосе́рд, / премно́жеством бла́гости. / Те́м, ра́дующеся, / вознесе́м и́мя Его́, / и Того́ возвели́чим / кра́йнее снизхожде́ние.</cs-ru>
						</text>
					</ymnos>
					<ymnos>
						<stihos>
							<cs-ru>Возноси́те Го́спода Бо́га на́шего / и покланя́йтеся подно́жию но́гу Его́, я́ко свя́то е́сть.</cs-ru>
						</stihos>
						<text>
							<cs-ru>Моисе́й предобрази́ тя, / ру́ки просте́р на высоту́, / и побежда́ше Амали́ка мучи́теля, / Кре́сте честны́й, ве́рных похвало́, / страда́льцев утвержде́ние, / апо́столов удобре́ние, / пра́ведных побо́рниче, / все́х преподо́бных спаси́телю. / Те́м, тя́ воздвиза́ема, / зря́щи тва́рь, весели́тся / и торжеству́ет, сла́вящи Христа́, / тобо́ю разстоя́щая собра́вшаго / кра́йнею бла́гостию.</cs-ru>
						</text>
					</ymnos>
					<ymnos>
						<stihos>
							<cs-ru>Бо́г же, Ца́рь на́ш пре́жде ве́ка, / соде́ла спасе́ние посреде́ земли́.</cs-ru>
						</stihos>
						<text>
							<cs-ru>Кре́сте пречестны́й, / его́же обстоя́т чи́ни Ангельстии, веселя́щеся, / дне́сь воздвиза́емь, / Боже́ственным манове́нием возно́сиши вся́ / окраде́нием сне́ди отгна́нныя / и в сме́рть попо́лзшияся. / Те́мже тя́ сердцы́ и устна́ми, / ве́рнии, лобыза́юще, / свяще́ние почерпа́ем, / возноси́те, вопию́ще, / Христа́, Преблага́го Бо́га, / и Того́ покланя́йтеся Боже́ственному подно́жию.</cs-ru>
						</text>
					</ymnos>
				</group>
				<theotokion ihos="8">
					<ymnos>
						<text>
							<cs-ru>Гла́с проро́ка Твоего́ Моисе́я, Бо́же, испо́лнися, глаго́ляй: у́зрите Живо́т ва́ш, ви́сящь пред очесы́ ва́шими. Дне́сь Кре́ст воздвиза́ется, и ми́р от ле́сти свобожда́ется, дне́сь Христо́во Воскресе́ние обновля́ется, и концы́ земли́ ра́дуются, в кимва́лех Дави́дски пе́снь Тебе́ принося́ще и глаго́люще: соде́лал еси́ спасе́ние посреде́ земли́, Бо́же, Кре́ст и Воскресе́ние; и́хже ра́ди на́с спа́сл еси́, Бла́же и Человеколю́бче, Всеси́льне Го́споди, сла́ва Тебе́.</cs-ru>
						</text>
					</ymnos>
				</theotokion>
			</aposticha>
			<troparion ihos="1">
				<ymnos>
					<text>
						<cs-ru>Спаси́, Го́споди, лю́ди Твоя́ и благослови́ достоя́ние Твое́ на сопроти́вныя да́руя и Твое́ сохраня́я Кресто́м Твои́м жи́тельство.</cs-ru>
					</text>
				</ymnos>
			</troparion>
		</esperinos>
		<orthros>
			<sed_1kathisma ihos="2">
				<prosomoion>
					<cs-ru>Благоутро́бия су́щи.</cs-ru>
				</prosomoion>
				<ymnos>
					<text>
						<cs-ru>Распе́ншуся Тебе́, Влады́ко Христе́, сме́рти держа́ва и кре́пость разруши́ся, и мучи́тельство попра́ся все́ вра́жие, и оживле́ни бы́хом, дре́вле уме́ршии дре́вом преступле́ния, дре́вом кре́стным. Те́м пое́м Стра́сти Твоя́.</cs-ru>
					</text>
				</ymnos>
			</sed_1kathisma>
			<sed_2kathisma ihos="3">
				<prosomoion>
					<cs-ru>Красоте́ де́вства.</cs-ru>
				</prosomoion>
				<ymnos>
					<text>
						<cs-ru>Кре́ст и сме́рть пострада́ти изво́лил еси́, посреде́ тва́ри сего́ водрузи́в, егда́ благоволи́л еси́, Спа́се, те́ло Твое́ пригвозди́ти, тогда́ и со́лнце лучи́ сокры́; сия́ и разбо́йник зря́, на Кресте́ Тя́ воспе́, вопия́: помяни́ мя, Го́споди, и прия́т, ве́ровав, ра́й.</cs-ru>
					</text>
				</ymnos>
			</sed_2kathisma>
			<kanonas ihos="8">
				<odi number="1">
					<irmos>
						<cs-ru>Кре́ст начерта́в, Моисе́й впря́мо жезло́м Чермно́е пресече́, Изра́илю пешеходя́щу; то́же обра́тно фарао́новым колесни́цам, уда́рив, совокупи́, вопреки́ написа́в непобеди́мое ору́жие. Те́м Христу́ пои́м, Бо́гу на́шему, я́ко просла́вися.</cs-ru>
					</irmos>
					<troparion>
						<cs-ru>Образ дре́вле Моисе́й пречи́стыя Стра́сти в себе́ само́м прообрази́, свяще́нных среде́ стоя́: Кре́ст же вообрази́в, просте́ртыми побе́ду дла́ньми воздви́же, держа́ву погуби́в Амали́ка всегуби́теля. Те́м Христу́ пои́м, Бо́гу на́шему, я́ко просла́вися.</cs-ru>
					</troparion>
					<troparion>
						<cs-ru>Возложи́ Моисе́й на столпе́ врачевство́, тлетвори́ваго избавле́ние и ядови́таго угрызе́ния, и дре́ву о́бразом Креста́ по земли́ пресмыка́ющагося зми́я привяза́, лука́вный в се́м обличи́в вре́д. Те́м Христу́ пои́м, Бо́гу на́шему, я́ко просла́вися.</cs-ru>
					</troparion>
					<troparion>
						<cs-ru>Показа́ не́бо Креста́ побе́ду благоче́стия держа́телю и царю́ богому́дру, враго́в в не́мже злосе́рдных низложи́ся свире́пство, ле́сть же преврати́ся, и ве́ра распростре́ся земны́м конце́м Боже́ственная. Те́м Христу́ пои́м, Бо́гу на́шему, я́ко просла́вися.</cs-ru>
					</troparion>
				</odi>
				<odi number="3">
					<irmos>
						<cs-ru>Же́зл во о́браз та́йны прие́млется, прозябе́нием бо предразсужда́ет свяще́нника; неплодя́щей же пре́жде Це́ркви, ны́не процвете́ Дре́во Креста́, в держа́ву и утвержде́ние.</cs-ru>
					</irmos>
					<troparion>
						<cs-ru>Яко испусти́, ударя́емь, во́ду краесеко́мый, непокори́вым лю́дем и жестосе́рдым, богозва́нныя проявля́ше Це́ркве та́инство, ея́же Кре́ст держа́ва и утвержде́ние.</cs-ru>
					</troparion>
					<troparion>
						<cs-ru>Ре́бром пречи́стым, копие́м прободе́нным, вода́ с Кро́вию истече́, обновля́ющая Заве́т и омыва́тельная греха́; ве́рных бо Кре́ст похвала́ и царе́й держа́ва и утвержде́ние.</cs-ru>
					</troparion>
				</odi>
				<kontakion ihos="4">
					<prosomoion self="true"/>
					<ymnos>
						<text>
							<cs-ru>Вознесы́йся на Кре́ст во́лею, тезоимени́тому Твоему́ но́вому жи́тельству щедро́ты Твоя́ да́руй, Христе́ Бо́же, возвесели́ нас си́лою Твое́ю, побе́ды дая́ нам на сопоста́ты, посо́бие иму́щу Твое́, ору́жие ми́ра непобеди́мую побе́ду.</cs-ru>
						</text>
					</ymnos>
					<ymnos>
						<text>
							<cs-ru>Иже до тре́тияго небесе́ восхище́н бы́сть в ра́й, и глаго́лы слы́шав неизрече́нныя и боже́ственныя, и́хже не ле́ть язы́ки (челове́ческими) глаго́лати, что́ Гала́том пи́шет, я́ко рачи́телие писа́ний прочто́сте и позна́сте: мне́, глаго́лет, хвали́тися да не бу́дет, то́кмо во еди́ном Кресте́ Госпо́дни, на не́мже страда́в, уби́ стра́сти. Того́ у́бо и мы́ изве́стно да держи́м, Кре́ст Госпо́день, хвалу́ вси́: е́сть бо на́м спаси́тельное сие́ Дре́во, ору́жие ми́ра, непобеди́мая побе́да.</cs-ru>
						</text>
					</ymnos>
				</kontakion>
				<sedalen ihos="4">
					<ymnos>
						<text>
							<cs-ru>Просте́р Моисе́й ру́це к высоте́ небе́сней, прообразова́ше Креста́ Боже́ственное ору́жие ве́рных, на не́мже Христо́с грехи́ пригвозди́. Те́м и вра́г пла́каше стра́стно, боле́знуя чу́вствы свои́ми, глаго́лаше: древяно́е мя́ копие́ прободе́ посреде́ се́рдца моего́. Христо́с вся́ от а́дских у́з реши́т.</cs-ru>
						</text>
					</ymnos>
				</sedalen>
				<odi number="4">
					<irmos>
						<cs-ru>Услы́шах, Го́споди, смотре́ния Твоего́ та́инство, разуме́х дела́ Твоя́ и просла́вих Твое́ Божество́.</cs-ru>
					</irmos>
					<troparion>
						<cs-ru>Горькоро́дныя преложи́ дре́вом Моисе́й исто́чники в пусты́ни дре́вле, Кресто́м ко благоче́стию язы́ков проявля́я преложе́ние.</cs-ru>
					</troparion>
					<troparion>
						<cs-ru>Глубине́ вне́дривый секу́щую издаде́ Иорда́н дре́ву, Кресто́м и креще́нием сече́ние ле́сти зна́менуя.</cs-ru>
					</troparion>
					<troparion>
						<cs-ru>Свяще́нно ополча́ются четвероча́стнии лю́дие, предходя́ще о́бразом свиде́тельства ски́нии, крестообра́зными чи́нми прославля́еми.</cs-ru>
					</troparion>
					<troparion>
						<cs-ru>Чу́дно простира́емь, со́лнечныя лучи́ испуща́ше Кре́ст, и пове́даша небеса́ сла́ву Бо́га на́шего.</cs-ru>
					</troparion>
				</odi>
				<odi number="5">
					<irmos>
						<cs-ru>О, треблаже́нное Дре́во, на не́мже распя́ся Христо́с, Ца́рь и Госпо́дь, и́мже паде́ дре́вом прельсти́вый, Тобо́ю прельсти́вся, Бо́гу пригвозди́вшуся пло́тию, подаю́щему ми́р душа́м на́шим.</cs-ru>
					</irmos>
					<troparion>
						<cs-ru>Тебе́, приснопе́тое дре́во, на не́мже простре́ся Христо́с, Еде́м храня́щее обраща́ющееся ору́жие, Кре́сте, устыде́ся: стра́шный же херуви́м уступи́, на тебе́ пригвожде́нному Христу́, подаю́щему ми́р душа́м на́шим.</cs-ru>
					</troparion>
					<troparion>
						<cs-ru>Подзе́мных си́лы проти́вныя Креста́ страша́тся начерта́ема зна́мения на возду́се, по нему́же хо́дят небе́сных и земноро́дных ро́ди, коле́на преклоня́юще Христу́, подаю́щему ми́р душа́м на́шим.</cs-ru>
					</troparion>
					<troparion>
						<cs-ru>Заря́ми нетле́нными я́влься Боже́ственный Кре́ст омраче́нным язы́ком, заблужде́нным в пре́лести, Боже́ственный све́т облиста́в, усвоя́ет на не́м пригвожде́нному Христу́, подаю́щему ми́р душа́м на́шим.</cs-ru>
					</troparion>
				</odi>
				<odi number="6">
					<irmos>
						<cs-ru>Во́днаго зве́ря во утро́бе дла́ни Ио́на крестови́дно распросте́р, спаси́тельную стра́сть прообража́ше я́ве; те́м, тридне́вен изше́д, преми́рное Воскресе́ние прописа́ше, пло́тию пригвожде́ннаго Христа́ Бо́га, и тридне́вным Воскресе́нием ми́р просве́щшаго.</cs-ru>
					</irmos>
					<troparion>
						<cs-ru>Ста́ростию преклони́вся и неду́гом отягче́н, испра́вися Иа́ков, ру́це премени́в, де́йствие явля́я жизноно́снаго Креста́: и́бо ве́тхость зако́ннаго сено́внаго писа́ния новописа́, на се́м пло́тию пригвозди́выйся Бо́г, и душегуби́тельный неду́г ле́сти отгна́.</cs-ru>
					</troparion>
					<troparion>
						<cs-ru>На ю́ныя возложи́в дла́ни боже́ственный Изра́иль, крестови́дно главы́ явля́ше, я́ко старе́йшая сла́ва, законослужи́тели лю́дие. Те́мже, подмне́вся та́ко испрельсти́тися, не измени́ жизноно́снаго о́браза: превзы́дут бо лю́дие Христо́вы Бо́жии новоутвержде́ннии, вопия́ху, Кресто́м огражда́еми.</cs-ru>
					</troparion>
				</odi>
				<odi number="7">
					<irmos>
						<cs-ru>Безу́мное веле́ние мучи́теля злочести́ваго лю́ди поколеба́, ды́шущее преще́ние и злохуле́ние богоме́рзкое; оба́че три́ о́троки не устраши́ я́рость зве́рская, ни о́гнь снеда́яй, но, противоды́шущу росоно́сному Ду́ху, со огне́м су́ще, поя́ху: препе́тый отцев и на́с Бо́же, благослове́н еси́.</cs-ru>
					</irmos>
					<troparion>
						<cs-ru>От дре́ва вкуси́в, пе́рвый в челове́цех, в тле́ние всели́ся: отверже́нием бо жи́зни безче́стнейшим осуди́вся, всему́ ро́ду телотле́нен не́кий яко вре́д неду́га преподаде́; но, обре́тше, земноро́днии, воззва́ние кре́стным дре́вом, зове́м: препе́тый отце́в и на́с Бо́же, благослове́н еси́.</cs-ru>
					</troparion>
					<troparion>
						<cs-ru>Разруши́ повеле́ние Бо́жие преслуша́ние, и дре́во принесе́ сме́рть челове́ком, е́же неблаговре́менно прича́стно бы́вшее: во утвержде́ние же зело́ честна́го. Отту́ду жи́зни дре́во возбраня́емо бе́, е́же разбо́йнику злоуме́ршу отве́рзе, благоразу́мно зову́щу: препе́тый отце́в и на́с Бо́же, благослове́н еси́.</cs-ru>
					</troparion>
					<troparion>
						<cs-ru>Жезла́ объе́млет кра́й Ио́сифова, бу́дущая зря́, Изра́иль, ца́рствия держа́вное, я́ко возъиму́ществит пресла́вный Кре́ст, проявля́я: се́й бо царе́й победоно́сная похвала́, и све́т ве́рою зову́щим: препе́тый отце́в и на́с Бо́же, благослове́н еси́.</cs-ru>
					</troparion>
				</odi>
				<odi number="8">
					<irmos>
						<cs-ru>Благослови́те, о́троцы, Тро́ицы равночи́сленнии, Соде́теля Отца́ Бо́га, по́йте снизше́дшее Сло́во, и о́гнь в ро́су претво́ршее и превозноси́те все́м жи́знь подава́ющаго Ду́ха Всесвята́го во ве́ки.</cs-ru>
					</irmos>
					<troparion>
						<cs-ru>Воздвиза́ему дре́ву, окропле́ну Кро́вию вопло́щшагося Сло́ва Бо́га, по́йте, небе́сныя си́лы; земны́х воззва́ние пра́зднующе, лю́дие, поклони́теся Христо́ву Кресту́, и́мже ми́ру воста́ние во ве́ки.</cs-ru>
					</troparion>
					<troparion>
						<cs-ru>Земноро́днии, дла́ньми, строи́телие благода́ти, Кре́ст, на не́мже стоя́ше Христо́с Бо́г, возноси́те священноле́пно и копие́, Бо́жия Сло́ва Те́ло пробо́дшее, да ви́дят язы́цы вси́ спасе́ние Бо́жие, сла́вяще Его́ во ве́ки.</cs-ru>
					</troparion>
					<troparion>
						<cs-ru>Боже́ственным судо́м предъизбра́ннии, весели́теся, христиа́нстии ве́рнии ца́рие, хвали́теся победоно́сным ору́жием, прие́мше от Бо́га Кре́ст честны́й: в се́м бо коле́на бра́ней, де́рзости и́щуще, разсыпа́ются во ве́ки.</cs-ru>
					</troparion>
				</odi>
				<odi number="9">
					<irmos>
						<cs-ru>Та́ин еси́, Богоро́дице, ра́й, невозде́ланно возрасти́вший Христа́, Имже кре́стное живоно́сное на земли́ насади́ся Дре́во. Те́м, ны́не возноси́му, покланя́ющеся Ему́, Тя́ велича́ем.</cs-ru>
					</irmos>
					<troparion>
						<cs-ru>Да возра́дуются древа́ дубра́вная вся́, освяти́вшуся естеству́ и́х, от Него́же изнача́ла насади́шася, Христу́ распросте́ршуся на Дре́ве. Те́м, ны́не возноси́му, покланя́ющеся Ему́, Тя́ велича́ем.</cs-ru>
					</troparion>
					<troparion>
						<cs-ru>Свяще́нный воста́ ро́г и глава́ все́м богому́дрым — Кре́ст, и́мже гре́шных мы́сленно стира́ются ро́ги вси́; те́м, ны́не возноси́му, покланя́ющеся ему́, Тя́ велича́ем.</cs-ru>
					</troparion>
				</odi>
				<exapostilarion>
					<ymnos>
						<text>
							<cs-ru>Кре́ст возвыша́ется дне́сь, и ми́р освяща́ется, чи́ни Ангельстии пою́т на́с ра́ди Распе́ншагося, и торжеству́ют с на́ми, и сра́дуются, Дави́дски зову́ще: соде́ла спасе́ние посреде́ земли́, Влады́ко.</cs-ru>
						</text>
					</ymnos>
				</exapostilarion>
			</kanonas>
			<aposticha>
				<group ihos="2">
					<prosomoion>
						<cs-ru>До́ме Евфра́фов.</cs-ru>
					</prosomoion>
					<ymnos>
						<text>
							<cs-ru>Дне́сь Кре́ст Христо́в / возвыша́ется, / живоно́сное дре́во, / на не́мже пло́тию пригвозди́ся, / вся́ призыва́я.</cs-ru>
						</text>
					</ymnos>
					<ymnos>
						<stihos>
							<cs-ru>Возноси́те Го́спода Бо́га на́шего / и покланя́йтеся подно́жию но́гу Его́, я́ко свя́то е́сть.</cs-ru>
						</stihos>
						<text>
							<cs-ru>Ра́дуйся, ве́рных / хране́ние Боже́ственное, / необори́мая стено́, / Кре́сте Госпо́день, / и́мже от земли́ вознесо́хомся.</cs-ru>
						</text>
					</ymnos>
					<ymnos>
						<stihos>
							<cs-ru>Бо́г же, Ца́рь на́ш пре́жде ве́ка, / соде́ла спасе́ние посреде́ земли́.</cs-ru>
						</stihos>
						<text>
							<cs-ru>Прииди́те ве́село, / целу́ем вси́ / живоно́сное дре́во, / на не́мже распростре́ся / Христо́с, Избавле́ние.</cs-ru>
						</text>
					</ymnos>
				</group>
				<theotokion ihos="6">
					<ymnos>
						<text>
							<cs-ru>Дне́сь са́д жи́зни от земны́х незаходи́мых не́др происхо́дит, на не́м пригвожде́ннаго Христа́ известву́ет Воскресе́ние и, воздвиза́емый рука́ми свяще́нническими, Того́ на небеса́ возвеща́ет возноше́ние, и́мже на́ше смеше́ние, от е́же на зе́млю паде́ния, на небесе́х жи́тельствует. Те́мже благода́рственне возопие́м: Го́споди, вознесы́йся на не́м и те́м совозне́с на́с, небе́сныя Твоея́ ра́дости сподо́би, я́ко Человеколю́бец.</cs-ru>
						</text>
					</ymnos>
				</theotokion>
			</aposticha>
		</orthros>
		<leitourgia>
			<makarios>
				<odi number="1" count="4"/>
			</makarios>
		</leitourgia>
	</dayelement>
	<dayelement>
		<name>
			<cs-ru>Свята́го великому́ченика Ники́ты.</cs-ru>
		</name>
		<esperinos>
			<kekragaria>
				<group ihos="1">
					<prosomoion>
						<cs-ru>Небе́сных чино́в</cs-ru>
					</prosomoion>
					<ymnos>
						<text>
							<cs-ru>Благочести́вым всеору́жием оде́явся, / побо́рник яви́лся еси́ Христа́ Всецаря́, / Ники́тo страстоте́рпче, / я́коже дре́вле Гедео́н всекре́пкий, / иноплеме́нных полки́ низложи́в / до́блественным твои́м дерзнове́нием.</cs-ru>
						</text>
					</ymnos>
					<ymnos>
						<text>
							<cs-ru>Иноплеме́ннаго, му́чениче, пора́товал еси́ / всеси́льною ве́рою Спа́совою, богому́дре, / претерпе́вый стра́сти. / Те́м му́дре ва́рвары обрати́л еси́ / ко Творцу́ и Влады́це все́х, / и сла́вят Его́ благочести́во.</cs-ru>
						</text>
					</ymnos>
					<ymnos>
						<text>
							<cs-ru>Нача́тки, му́чениче, от ва́рвар Христу́ сла́ву принесы́й, / яви́лся еси́ страда́лец богоглаго́ливый, / у́мер за Тро́ицу, / те́м я́вственно и вене́ц восприя́л еси́, / и, я́ко свети́ло, сия́еши боголе́пно / в ми́ре, достосла́вне.</cs-ru>
						</text>
					</ymnos>
				</group>
				<doxastichon ihos="6">
					<annotation>
						<cs-ru>Феофа́ново</cs-ru>
					</annotation>
					<ymnos>
						<text>
							<cs-ru>Свети́льника му́чеников тя́ позна́хом, Ники́то, Христо́в страда́льче: ты́ бо, су́щаго на земли́ досто́инства сла́ву оста́вив и оте́ческое безбо́жие возненави́дев, бо́ги и́х сокруши́л еси́ и победи́тельно ва́рвары посрами́л еси́, за Христа́ му́ченичество испове́дания испо́лнил еси́ и во́ин небе́снаго Бо́га бы́л еси́. О на́с моли́ся Благоде́телю все́х, е́же уще́дрити и спасти́ ду́ши на́ша.</cs-ru>
						</text>
					</ymnos>
				</doxastichon>
			</kekragaria>
			<aposticha>
				<doxastichon ihos="8">
					<ymnos>
						<text>
							<cs-ru>Побе́ды тезоимени́т показа́лся еси́, му́чениче всече́стне Ники́то, в по́двизе пропове́дав Христа́ Бо́га на́шего, и пред цари́ и мучи́тели того́ испове́дал еси́. Те́м не преста́й моля́ся о ми́ре ми́ра, и христолюби́вых царе́х, и о все́х, па́мять твою́ соверша́ющих ве́рно, Еди́ному Человеколю́бцу, изба́вити вся́каго гне́ва.</cs-ru>
						</text>
					</ymnos>
				</doxastichon>
			</aposticha>
			<troparion ihos="4">
				<ymnos>
					<text>
						<cs-ru>Му́ченик Тво́й, Го́споди, Ники́та во страда́нии свое́м вене́ц прия́т нетле́нный от Тебе́, Бо́га на́шего: име́яй бо кре́пость Твою́, мучи́телей низложи́, сокруши́ и де́монов немощны́я де́рзости. Того́ моли́твами спаси́ ду́ши на́ша.</cs-ru>
					</text>
				</ymnos>
			</troparion>
			<troparion ihos="4">
				<ymnos>
					<text>
						<cs-ru>Кре́ст Христо́в, я́ко не́кое ору́жие, усе́рдно восприи́м, и к боре́нию враго́в прите́кл еси́, и, за Христа́ пострада́в, последи́ огне́м свяще́нную твою́ ду́шу Го́споду пре́дал еси́, отону́дуже и даро́в исцеле́ния от Него́ сподо́бился еси́ прия́ти, великому́чениче Ники́то. Моли́ Христа́ Бо́га спасти́ся душа́м на́шим.</cs-ru>
					</text>
				</ymnos>
			</troparion>
		</esperinos>
		<orthros>
			<kanonas ihos="4">
				<acrostic>
					<cs-ru>Побе́ды тя́ пою́ тезоимени́таго, Ники́ту.</cs-ru>
				</acrostic>
				<odi number="1">
					<irmos>
						<cs-ru>Мо́ря чермну́ю пучи́ну невла́жными стопа́ми дре́вний пешеше́ствовав Изра́иль, крестообра́зными Моисе́овыма рука́ма Амали́кову си́лу в пусты́ни победи́л е́сть</cs-ru>
					</irmos>
					<troparion>
						<cs-ru>Умертви́в пло́ти моея́ мудрова́ние, у́м озари́ просвети́тельною све́тлостию, твое́ воспе́ти торжество́, я́ко победи́тель всеизя́щнейш, умоля́я, о Ники́то, Христа́.</cs-ru>
					</troparion>
					<troparion>
						<cs-ru>Яд от страсте́й бы́вший отложи́в, ра́ны претерпе́л еси́ кре́пце и в ри́зу че́стну страда́льчески оде́ялся еси́, от твои́х крове́й истка́нную.</cs-ru>
					</troparion>
					<troparion>
						<cs-ru>Но́в же и чу́ден яви́л еси́ пу́ть страда́ния, за ны́ на Дре́ве пригвозди́вся: нача́ло бо бы́л еси́ му́чеников, Влады́ко, испове́дания и кре́пости.</cs-ru>
					</troparion>
					<troparion kind="theotokion">
						<cs-ru>Две́рь я́же к на́м Твоего́, Го́споди, снизше́ствия, Восто́к, и Со́лнце, и Све́т та́инственно Тя́ нарица́ем, преесте́ственно просия́, сугу́ба естество́м, Человеколю́бца.</cs-ru>
					</troparion>
				</odi>
				<odi number="3">
					<irmos>
						<cs-ru>Весели́тся о Тебе́ Це́рковь Твоя́, Христе́, зову́щи: Ты́ моя́ кре́пость, Го́споди, и прибе́жище, и утвержде́ние.</cs-ru>
					</irmos>
					<troparion>
						<cs-ru>Тве́рдостию души́ мучи́тельская преще́ния претерпе́л еси́, му́чениче Христо́в сла́вне, Боже́ственною си́лою возмога́емь.</cs-ru>
					</troparion>
					<troparion>
						<cs-ru>Пло́ти твоея́ расточе́ния и уде́с отсече́ния претерпе́в, му́чениче Христо́в всехва́льне, твою́ ду́шу приобре́л еси́.</cs-ru>
					</troparion>
					<troparion>
						<cs-ru>Весели́тся о тебе́ му́чеников Христо́вых собра́ние, па́мять твою́ дне́сь соверша́ему ви́дяще.</cs-ru>
					</troparion>
					<troparion kind="theotokion">
						<cs-ru>Мари́е, чи́стое де́вства и честно́е селе́ние, лю́тыя стру́пы моего́ се́рдца исцели́.</cs-ru>
					</troparion>
				</odi>
				<sedalen ihos="4">
					<prosomoion>
						<cs-ru>Вознесы́йся.</cs-ru>
					</prosomoion>
					<ymnos>
						<text>
							<cs-ru>Непобеди́мь яви́вся во́ин, ва́рварския ко́зни победи́л еси́ и, пострада́в, сла́вне, крепча́йше по́лк пора́товал eси́ неви́димых враго́в, те́м и диади́му прия́л еси́ побе́ды, о на́с моля́ся не преста́й, блаже́нне Ники́то, ве́рою пою́щих тя́.</cs-ru>
						</text>
					</ymnos>
				</sedalen>
				<odi number="4">
					<irmos>
						<cs-ru>Вознесе́на Тя́ ви́девши Це́рковь на Кресте́, Со́лнце пра́ведное, ста́ в чи́не свое́м, досто́йно взыва́ющи: сла́ва си́ле Твое́й, Го́споди.</cs-ru>
					</irmos>
					<troparion>
						<cs-ru>Иску́плен кро́вию Влады́чнею, страда́лец Ники́та свою́ кро́вь, ра́дуяся, прино́сит Христу́, те́мже, закала́емь, — сла́ва Тебе́, Бо́же мо́й, — вопия́ше.</cs-ru>
					</troparion>
					<troparion>
						<cs-ru>Разжига́емь раче́нием Влады́чним, и́дольский, му́чениче, попра́л еси́ пла́мень и всю́ де́монскую кре́пость, зовы́й Созда́телю: сла́ва си́ле Твое́й, Го́споди.</cs-ru>
					</troparion>
					<troparion>
						<cs-ru>Наслажда́яся Госпо́дним виде́нием и Того́ све́тлостию насыща́яся, му́ченик, стражда́, не ощуща́ше и, ра́дуяся, зва́ше: сла́ва си́ле Твое́й, Го́споди.</cs-ru>
					</troparion>
					<troparion kind="theotokion">
						<cs-ru>Украша́емо разли́чным светоли́тием не́бо одушевле́нное Твое́, Царя́ ца́рствующих, Христе́, Де́ва Пречи́стая, ны́не я́ко Богоро́дица сла́вится.</cs-ru>
					</troparion>
				</odi>
				<odi number="5">
					<irmos>
						<cs-ru>Ты́, Го́споди, мо́й Све́т, в ми́р прише́л еси́, Све́т Святы́й, обраща́яй из мра́чна неве́дения ве́рою воспева́ющия Тя́.</cs-ru>
					</irmos>
					<troparion>
						<cs-ru>Кто́ мо́жет изрещи́ твои́х, Ники́то, натрижне́ний, всехва́льне, венцы́, я́же дарова́ тебе́ Христо́с, за Него́ пострада́вшу?</cs-ru>
					</troparion>
					<troparion>
						<cs-ru>Му́ченицы, на земли́ по́двиги сконча́вше, небе́сное в высоча́йших от Тебе́, Жизнода́вче, воздая́ние прия́ша.</cs-ru>
					</troparion>
					<troparion>
						<cs-ru>Ны́не сия́еши, я́ко свети́ло, о Ники́то всехва́льне, cве́т вторы́й быва́еши, Cве́ту вели́кому сла́вно предстоя́.</cs-ru>
					</troparion>
					<troparion kind="theotokion">
						<cs-ru>Све́т безле́тный на́м, подле́тен бы́вшь, родила́ еси́, Богома́ти, су́щим во тме́ жития́, и ми́р ве́сь просвети́ла еси́.</cs-ru>
					</troparion>
				</odi>
				<odi number="6">
					<irmos>
						<cs-ru>Пожру́ Ти со гла́сом хвале́ния, Го́споди, Це́рковь вопие́т Ти́, от бесо́вския кро́ве очи́щшися, ра́ди ми́лости от ре́бр Твои́х исте́кшею кро́вию.</cs-ru>
					</irmos>
					<troparion>
						<cs-ru>Вожделе́в добро́ты Созда́вшаго, сла́вне, и отту́ду сия́ния прие́мь, му́чениче, впери́лся еси́ и, о сме́рти небре́г, Тому́ приступи́л еси́.</cs-ru>
					</troparion>
					<troparion>
						<cs-ru>Теку́щих по́мыслом прие́м целому́дренным, неистощи́мая, му́чениче, предче́ствовав, те́ло твое́ му́кам, о Ники́то, c весе́лием, ра́дуяся, преда́л еси́.</cs-ru>
					</troparion>
					<troparion kind="theotokion">
						<cs-ru>Яко я́блоко в дубра́ве еди́ну тя́ обре́т, и чисте́йший кри́н, и удо́льный цве́т, о Богома́ти, Жени́х мы́сленный в Тя́ всели́ся.</cs-ru>
					</troparion>
				</odi>
				<kontakion ihos="2">
					<prosomoion>
						<cs-ru>Вы́шних ища́.</cs-ru>
					</prosomoion>
					<ymnos>
						<text>
							<cs-ru>Пре́лести посе́к держа́ву стоя́нием твои́м и побе́ды прии́м вене́ц во страда́льчествех твои́х, со Ангелы, сла́вне, ра́дуешися, Ники́то тезоимени́тe, с ни́ми Христа́ Бо́га моля́ непреста́нно о все́х на́с.</cs-ru>
						</text>
					</ymnos>
					<ymnos>
						<text>
							<cs-ru>Зна́ние Твое́ вложи́в души́ мое́й, очи́сти мо́й по́мысл и Твои́х за́поведей де́лателя, Спа́се, покажи́, да возмогу́ победи́ти страсте́й мои́х ра́зная привоста́ния, победи́тельную по́честь прие́м безстра́стия, моли́твами Твоего́ до́бляго страстоте́рпца Ники́ты, Человеколю́бче: и́бо са́м на́с воспомина́ти того́ в па́мяти его́ созва́, моля́ся непреста́нно о все́х на́с.</cs-ru>
						</text>
					</ymnos>
				</kontakion>
				<odi number="7">
					<irmos>
						<cs-ru>В пещи́ авраа́мстии о́троцы перси́дстей, любо́вию благоче́стия па́че, не́жели пла́менем, опаля́еми, взыва́ху: благослове́н еси́ в хра́ме сла́вы Твоея́, Го́споди.</cs-ru>
					</irmos>
					<troparion>
						<cs-ru>Ны́не непристу́пною заре́ю осия́емь, му́чениче, пою́щия ны́не тво́й пра́здник све́том твои́м просвети́, — благослове́н еси́, Бо́же мо́й, — зовы́й, — и Го́споди.</cs-ru>
					</troparion>
					<troparion>
						<cs-ru>Преудиви́шася твоему́ му́жеству во́инства Ангельская, блаже́нне, зря́ще терпели́вно стра́ждуща тя́ и глаго́люща: благослове́н еси́, Бо́же все́х и Го́споди.</cs-ru>
					</troparion>
					<troparion kind="theotokion">
						<cs-ru>С вы́шним ликостоя́нием безпло́тный, — ра́дуйся, Богоро́дице Чи́стая, — Гаврии́л, веселя́ся, зовя́ше Ти́, — благослове́на Ты́ в жена́х еси́, Всенепоро́чная Влады́чице.</cs-ru>
					</troparion>
				</odi>
				<odi number="8">
					<irmos>
						<cs-ru>Ру́це распросте́р, Дании́л, льво́в зия́ния в ро́ве затче́; о́гненную же си́лу угаси́ша, доброде́телию препоя́савшеся, благоче́стия рачи́тели, о́троцы, взыва́юще: благослови́те, вся́ дела́ Госпо́дня, Го́спода.</cs-ru>
					</irmos>
					<troparion>
						<cs-ru>Всеце́лу же́ртву и прия́тну тебе́ сама́го прине́сл еси́, му́чениче непобеди́ме, и всепло́дие бы́л еси́ благово́нно Влады́це твоему́, распе́ншемуся на́с ра́ди, с весе́лием вопия́: благослови́те, вся́ дела́ Госпо́дня, Го́спода.</cs-ru>
					</troparion>
					<troparion>
						<cs-ru>Зако́нне, я́ко боже́ственный хра́брник, вра́жия полки́ низврати́в, досто́йне прия́л еси́ вене́ц побе́ды неувяда́ющий от жизноно́сныя Десни́цы, Ейже ны́не предстои́ши, воспева́я: благослови́те, вся́ дела́ Госпо́дня, Го́спода.</cs-ru>
					</troparion>
					<troparion>
						<cs-ru>Возлюби́л еси́ безме́рно Христа́ и Того́ Кро́ви твою́ кро́вь примеси́л еси́, и раздробля́емь ра́нами, и разли́чно убива́емь. Ему́же и ны́не, я́ко подо́бник, сца́рствуеши, вопия́: благослови́те, вся́ дела́ Госпо́дня, Го́спода.</cs-ru>
					</troparion>
					<troparion kind="theotokion">
						<cs-ru>Скве́рну естества́ на́шего, Христа́ ро́ждши Еди́наго Пречи́стаго, я́ве отмы́ла еси́, Чи́стая, Богоро́дице Всенепоро́чная, и херуви́м и серафи́м была́ еси́ превы́шше, вопию́щих: благослови́те, вся́ дела́ Госпо́дня, Го́спода.</cs-ru>
					</troparion>
				</odi>
				<odi number="9">
					<irmos>
						<cs-ru>Ка́мень нерукосе́чный от несеко́мыя горы́, Тебе́, Де́во, краеуго́льный отсече́ся — Христо́с, совокупи́вый разстоя́щаяся естества́. Те́м, веселя́щеся, Тя́, Богоро́дице, велича́ем.</cs-ru>
					</irmos>
					<troparion>
						<cs-ru>Всего́ мене́ сама́го тебе́ приношу́, богоблаже́нне Ники́то, да обря́щу тя́ предста́теля ко Влады́це, спаса́ти могу́ща от вся́каго обстоя́ния, и спасе́ния Боже́ственнаго хода́тая.</cs-ru>
					</troparion>
					<troparion>
						<cs-ru>Свиде́тель и́стинно бы́л еси́ и́стины, страстоте́рпче, Ипоста́сней и честне́й ны́не Истине, ра́дуяся, предстои́ши, по́двигов натрижне́ния со дерзнове́нием прие́мля.</cs-ru>
					</troparion>
					<troparion>
						<cs-ru>Ко приста́нищу ти́хому приста́в, почи́ от боле́зней и венцено́сец лику́еши в раи́ с му́ченики Христо́выми. Те́м тя́ ны́не, я́ко богопросла́вленна, вси́ досто́йно сла́вим.</cs-ru>
					</troparion>
					<troparion kind="theotokion">
						<cs-ru>Зако́нов есте́ственных кроме́ Законода́вца рaжда́еши, пло́ть бы́вша невра́щно за благоутро́бие неизрече́нное, Благослове́нная Чи́стая, во дву́х существа́х познава́ема.</cs-ru>
					</troparion>
				</odi>
				<exapostilarion>
					<prosomoion>
						<cs-ru>Жены́, услы́шите.</cs-ru>
					</prosomoion>
					<ymnos>
						<text>
							<cs-ru>Ору́жием честна́го Твоего́ Креста́ огради́вся, страстоте́рпец Тво́й, Сло́ве, проти́вныя си́лы кре́пко препобеди́, и мучи́тели посрами́, и за Тя́ пострада́, и с Тобо́ю, Христе́ мо́й, Всецарю́, Ники́та ца́рствует.</cs-ru>
						</text>
					</ymnos>
				</exapostilarion>
			</kanonas>
			<aposticha>
				<doxastichon ihos="6">
					<ymnos>
						<text>
							<cs-ru>Дне́сь вселе́нная вся́ страстоте́рпца ра́дуется страда́нием, и Христо́ва Це́рковь, цве́ты украша́ема, му́чениче Христо́в, вопие́т ти́: уго́дниче Христо́в и предста́телю тепле́йший, не преста́й моля́ся о рабе́х твои́х.</cs-ru>
						</text>
					</ymnos>
				</doxastichon>
			</aposticha>
		</orthros>
		<leitourgia>
			<makarios>
				<odi number="6" count="4"/>
			</makarios>
			<prokeimenon ihos="7">
				<stihos>
					<cs-ru>Возвесели́тся пра́ведник о Го́споде, и упова́ет на Него́.</cs-ru>
				</stihos>
				<stihos>
					<cs-ru>Услы́ши, Бо́же, гла́с мо́й, внегда́ моли́ти ми ся к Тебе́.</cs-ru>
				</stihos>
			</prokeimenon>
			<apostles>
				<part number="292"/>
			</apostles>
			<alleluia ihos="4">
				<stihos>
					<cs-ru>Пра́ведник, я́ко фи́никс процвете́т, я́ко ке́др, и́же в Лива́не, умно́жится.</cs-ru>
				</stihos>
				<stihos>
					<cs-ru>Насажде́ни в дому́ Госпо́дни, во дво́рех Бо́га на́шего процвету́т.</cs-ru>
				</stihos>
			</alleluia>
			<evangelion>
				<part number="36" bookname="Мф"/>
			</evangelion>
			<kinonik>
				<cs-ru>В па́мять ве́чную бу́дет пра́ведник, от слу́ха зла́ не убои́тся.</cs-ru>
			</kinonik>
		</leitourgia>
	</dayelement>
</day>
